<?xml version="1.0" encoding="utf-8"?>
<androidx.constraintlayout.widget.ConstraintLayout xmlns:android="http://schemas.android.com/apk/res/android"
    xmlns:app="http://schemas.android.com/apk/res-auto"
    xmlns:tools="http://schemas.android.com/tools"
    android:layout_width="match_parent"
    android:layout_height="match_parent"
    tools:context=".old.ExodusFragment">

    <ScrollView
        android:layout_width="match_parent"
        android:layout_height="match_parent"
        app:layout_constraintBottom_toBottomOf="parent"
        app:layout_constraintEnd_toEndOf="parent"
        app:layout_constraintStart_toStartOf="parent"
        app:layout_constraintTop_toTopOf="parent">

        <LinearLayout
            android:layout_width="wrap_content"
            android:layout_height="wrap_content"
            android:orientation="vertical"
            android:id="@+id/parentLayout">

            <TextView
                android:id="@+id/text_john"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 1
1
ዝውእቱ አስማቲሆሙ ለደቂቀ እስራኤል እለ ቦኡ ብሔረ ግብፅ ምስለ ያዕቆብ አቡሆሙ ለለአሐዱ አሐዱ በበ አዕጻዲሆሙ ቦኡ።
2
ሮቤል ወስምዖን ወሌዊ ወይሁዳ።
3
ወይሳኮር ወዛብሎን ወብንያም።
4
ወዳን ወንፍታሌም ወጋድ ወአሴር።
5
ወዮሴፍሰ ሀሎ ብሔረ ግብፅ ወኮነት ኵሉ ነፍስ እንተ እምያዕቆብ ሰብዓ ወኅምስተ።
6
ወሞተ ዮሴፍ ወኵሉ አኀዊሁ ወኵሉ ውእቱ ትውልድ።
7
ወበዝኁ ደቂቀ እስራኤል ወመልኡ ወኮኑ ሕቁራነ ወጸንዑ ጥቀ ዕዙዘ ወመልአት ምድር እምኖሙ።
8
ወተንሥአ ንጉሥ ካልእ ዲበ ግብፅ ዘአያአምሮ ለዮሴፍ።
9
ወይቤሎሙ ለአሕዛብ፦ ናሁ ሕዝበ ደቂቀ እስራኤል ዓቢይ ወብዙኅ ወይጸንዑነ።
10
ንዑ ንጠበቦሙ እስመ እምከመ በዝኁ ወቦከመ በጽሐነ ፀብእ ይትዌሰኩ እሉኒ ዲበ ፀርነ ወይፀብኡነ ወይወፅኡ እምድርነ።
11
ወሤመ ዲቤሆሙ ሊቃነ ገባር ከመ ይሣቅይዎሙ በግብር ወነደቁ አህጉረ ጽኑዓተ ለፈርዖን ፈቶም ወራምሴ ወኦን እንተ ይእቲ ሀገረ ፀሐይ።
12
ወበአምጣነ ይሣቅይዎሙ ከማሁ ይበዝኁ ወይጸንዑ ወያስቆርርዎሙ ግብፅ ለደቂቀ እስራኤል።
13
ወይትኤገልዎሙ ግብፅ ለደቂቀ እስራኤል በሥቃይ።
14
ወያጼዕሩ ሕይወተ ነፍሶሙ በግብር ዕፁብ በፅቡር ወበግንፋል ወበኵሉ ግብረ ሐቅል ወበኵሉ ግብር ዘይቀንይዎሙ በሥቃይ።
15
ወይቤሎን ንጉሠ ግብፅ ለመወልዳተ ዕብራይስት ስማ ለአሐቲ ስፓራ ወስመ ካልእታ ፎሓ፤
16
ወይቤሎን፦ ሶበ ታወልደሆን ለዕብራዊያት እምከመ በጽሐት ለወሊድ እመ ተባዕት ውእቱ ቅትላሁ ወእመሰ አንስት አውልዳሃ።
17
ወፈርሃሁ ለእግዚአብሔር ዝኩ መወልደት ወኢገብራ በከመ አዘዞን ንጉሠ ግብፅ ወአሕየዋ ተባዕተ።
18
ወጸውዖን ንጉሠ ግብፅ ለመወልዳት ወይቤሎን፦ እፎኑ ከመ ትገብራ ከመዝ ወታሐይዋ ተባዕተ?
19
ወይቤላሁ መወልደት ለፈርዖን፦ አኮ ከመ አንስተ ግብፅ ዕብራዊያት እንበለ ትምጻእ መወልድ ይወልዳ።
20
ወአሠነየ እግዚአብሔር ለመወልዳት ወመልአ ሕዝብ ወጸንዐ ጥቀ።
21
ወእስመ ፈርሃሁ ለእግዚአብሔር መወልደት ገብራ አብያተ።
22
ወአዘዘ ፈርዖን ለኵሉ ሕዝቡ ወይቤሎሙ፦ ኵሎ ተባዕተ ዘይትወለድ ለዕብራይ ግርዎ ውስተ ተከዚ ወኵሎ አንስተ አሕይው።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:id="@+id/text_john2"
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 2
1
ወሀሎ አሐዱ እምነገደ ሌዊ ዘነሥአ ሎቱ እምአዋልደ ሌዊ ብእሲተ።
2
ወነበረ ምስሌሃ ወፀንሰት ወወለደት ተባዕተ ወሶበ ርእይዎ ከመ ሠናይ አንበርዎ ሠለስተ አውራኀ።
3
ወእስመ ስእኑ እንከ ኀቢኦቶ ነሥአት እሙ ነፍቀ ወቀብአታ አስፋሊጦ ወፒሳ ወወደየቶ ለውእቱ ሕፃን ውስቴቱ ወሤመቶ ውስተ ማዕዶት ኀበ ተከዚ።
4
ወትኄውጽ እኅቱ እምርኁቅ ከመ ታእምር ምንት ትበጽሖ።
5
ወወረደት ወለተ ፈርዖን ትትኀፀብ በውስተ ተከዚ ወአንሶሰዋ አዋልዲሃ ኀበ ተከዚ ወሶበ ርእየታ ለይእቲ ነፍቅ ውስተ ማዕዶት ፈነወት ወለታ ወአምጽአታ።
6
ወከሠተታ ወትሬኢ ሕፃን ይበኪ ውስተ ውእቱ ነፍቅ ወምሕረቶ ወለተ ፈርዖን ወትቤ፦ እምደቂቀ ዕብራዊያት ውእቱዝ ሕፃን።
7
ወትቤላ እኅቱ ለውእቱ ሕፃን ለወለተ ፈርዖን፦ ትፈቅዲኑ እጸውዕ ለኪ ብእሲተ ሐፃኒተ እምዕብራዊያት ወትሕፅኖ ለዝ ሕፃን?
8
ወትቤላ ወለተ ፈርዖን፦ ሑሪ ወመጽአት እንታክቲ ወለት ወጸውዐታ ለእሙ ለውእቱ ሕፃን።
9
ወትቤላ ወለተ ፈርዖን ዕቀቢ ሊተ ዘሕፃነ ወሕፀንዮ ሊተ ወአነ እሁበኪ ዐስበኪ ወነሥአቶ ይእቲ ብእሲት ለውእቱ ሕፃን ወሐፀነቶ።
10
ወሶበ ጸንዐ ውእቱ ሕፃን ወሰደቶ ኀበ ወለተ ፈርዖን ወኮና ወልዳ ወሰመየቶ ስሞ ሙሴ ወትቤ እስመ እማይ አውፃእክዎ።
11
ወኮነ እምድኅረ ብዙኅ መዋዕል ልህቀ ሙሴ ወወጽአ ኀበ አኀዊሁ ወርእየ ሕማሞሙ ወረከበ ብእሲ ግብጻዊ ይዘብጦ ለ፩ዕብራዊ እምአኀዊሁ ደቂቀ እስራኤል።
12
ወነጸረ ለፌ ወለፌ ወአልቦ ዘርእየ ወቀተሎ ለዝኩ ግብጻዊ ወደፈኖ ውስተ ኆጻ።
13
ወወጽአ በሳኒታ ዕለት ወረከበ ክልኤተ ዕደወ ዕብራዊያን እንዘ ይትጋደሉ ወይቤሎ ሙሴ ለዘይገፍዕ ለምንት ትዘብጦ ለካልእከ።
14
ወይቤሎ፦ መኑ ሤመከ መልአከ ወመኰንነ ዲቤነ? አው ትቅትለኒኑ ትፈቅድ አንተ በከመ ቀተልካሁ ለግብጻዊ ትማልም? ወፈርሀ ሙሴ ወይቤ፦ ከመዝኑ ክሡተ ኮነ ዝነገር።
15
ወሰምዐ ፈርዖን ዘንተ ነገረ ወፈቀደ ይቅትሎ ለሙሴ ወተግሕሠ ሙሴ እምገጸ ፈርዖን ወኀደረ ውስተ ምድረ ምድያም ወሶበ በጽሐ አሐተ ምድረ ምድያም ነበረ ዲበ ዐዘቅት።
16
ወቦ ለማርየ ምድያም ፯አዋልደ ወይርዕያ አባግዐ አቡሆን ወሶበ መጽኣ ሔባ ሎንቶን እስከ መልኣ ገብላተ ከመ ያስትያ አባግዐ አቡሆን።
17
ወሶበ መጽኡ ኖሎት አሰሰልዎን ወተንሥአ ሙሴ ወአድኀኖን ወአስተየ አባግዐ።
18
ወሖራ ኀበ ራጕኤል አቡሆን ወይቤሎን፦ እፎመ አፍጠንክን መጺአ ዮምሰ?
19
ወይቤላሁ፦ ብእሲ ግብጻዊ አድኀነነ እምኖሎት ወሔበ ለነ ወአስተየ አባግዒነ።
20
ወይቤሎን ለአዋልዲሁ፦ ወኢይቴ ውእቱ ወለምንት ከመዝ ኀደጋሁ ለብእሲ? ጸውዓሁ ከመ ይብላዕ እክለ።
21
ወኀደረ ሙሴ ኀበ ውእቱ ብእሲ ወወሀቦ ወለቶ ሲፕራ ለሙሴ ትኩኖ ብእሲተ።
22
ወፀንሰት ይእቲ ብእሲት ወወለደት ወልደ ወሰመዮ ስሞ ሙሴ፦ ጌርሳም፤ ወይቤ፦ እስመ ነግድ አነ በምድር ነኪር። (ሀ)ወፀንሰት ዳግም ወወለደት ወልደ ወሰመዮ፦ ኤልያዛር፤ ወይቤ ፈጣሪ ዘአቡየ ረዳእየ።
23
ወእምድኅረ ብዙኅ መዋዕል ሞተ ንጉሠ ግብፅ ወግዕሩ ደቂቀ እስራኤል እምግብሮሙ ወአውየው ወዓርገ አውያቶሙ ኀበ እግዚአብሔር እምግብሮሙ።
24
ወሰምዐ እግዚአብሔር ገዓሮሙ ወተዘከረ እግዚአብሔር መሐላሁ ዘኀበ አብርሃም ወይስሐቅ ወያዕቆብ።
25
ወኀወጾሙ እግዚአብሔር ለደቂቀ እስራኤል ወተአምረ ሎሙ።
ሀ. 2፡22፦ “ወፀንሰት ዳግም ...” ብግሪክ 70 ሊቃውንትን በዕብራይስጥን የለን።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:id="@+id/text_john3"
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 3
1
ወሀሎ ሙሴ ይርዒ አባግዐ ዮቶር ሐሙሁ ማርየ ምድያም ወወሰደ አባግዒሁ ሐቅለ ወበጽሐ ውስተ ኮሬብ ደብረ እግዚአብሔር።
2
ወአስተርአዮ ለሙሴ መልአከ እግዚአብሔር በነደ እሳት እምዕፀት ወርእየ ሙሴ ከመ እምዕፀት ይነድድ እሳት ወዕፀታ ኢትውዒ።
3
ወይቤ ሙሴ፦ እብጻሕ እርአይ ዘራእየ ዐቢየ እፎ ከመ ኢትውዒ ዛዕፀት።
4
ወሶበ ርእየ እግዚእ ከመ መጽአ ይርአይ ጸውዖ እግዚእ እምዕፀት ወይቤሎ፦ ሙሴ ሙሴ።
5
ወይቤ፦ ምንትኑ ውእቱ እግዚኦ? ወይቤሎ፦ ኢትቅረብ ዝየ ፍታኅ አሣእኒከ እምእገሪከ እስመ መካን እንተ አንተ ትቀውም ምድር ቅድስት ይእቲ።
6
ወይቤሎ፦ አነ ውእቱ አምላከ አቡከ አምላከ አብርሃም ወአምላከ ይስሐቅ ወአምለከ ያዕቆብ፤ ወሜጠ ሙሴ ገጾ እስመ ፈርሀ ነጽሮ ቅድመ እግዚአብሔር።
7
ወይቤሎ እግዚአብሔር ለሙሴ፦ ርእየ ርኢኩ ሥቃዮሙ ለሕዝብየ እለ ውስተ ግብፅ ወአውያቶሙ ሰማዕኩ እምነዳእተ ገባር ወአእመርኩ ጻዕሮሙ።
8
ወወረድኩ ከመ አድኅኖሙ እምእደ ግብፅ ወእስዶሙ ውስተ ምድር ሠናይት ወብዝኅት ወአወፅኦሙ እምይእቲ ምድር ውስተ ምድር እንተ ትውኅዝ ሐሊበ ወመዓረ ውስተ መካኖሙ ለከናኔዎን ወለኬጤዎን ወለአሞሬዎን ወለፌሬዜዎን ወለኤዌዎን ወለጌርጌሴዎን ወለኢያቡሴዎን፤
9
ወይእዜኒ ናሁ ገዓሮሙ ለደቂቀ እስራኤል በጽሐ ኀቤየ ወርኢኩ አነ ሥቃዮሙ ዘይሣቅይዎሙ ግብፅ።
10
ወይእዜኒ ነዓ እፈኑከ ኀበ ፈርዖን ንጉሠ ግብፅ ወታወጽእ ሕዝብየ ደቂቀ እስራኤል እምድረ ግብፅ።
11
ወይቤሎ ሙሴ ለእግዚአብሔር፦ መኑ አነ ከመ እሑር ኀበ ፈርዖን ንጉሠ ግብፅ ወከመ አውጽኦሙ ለደቂቀ እስራኤል እምድረ ግብፅ?
12
ወይቤሎ እግዚአብሔር፦ እስመ አነ ሀለውኩ ምስሌከ ወዝንቱ ተአምር ለከ ከመ አነ እፌንወከ ሶበ አውጻእካሆሙ ለሕዝብየ እምብሔረ ግብፅ ወትፀመድዎ ለእግዚአብሔር በዝ ደብር።
13
ወይቤሎ ሙሴ ለእግዚአብሔር፦ ወናሁ አነ አሐውር ኀበ ደቂቀ እስራኤል ወእብሎሙ አምለከ አበዊክሙ ፈነወኒ ኀቤክሙ ወይስእሉኒ ስሞሂ ምንተ እብሎሙ።
14
ወይቤሎ እግዚአብሔር፦ አነ ውእቱ ዘሀሎ፤ ወይቤሎ፦ ከመዝ ትብሎሙ ለደቂቀ እስራኤል፦ ዘሀሎ፤ ፈነወኒ ኀቤክሙ።
15
ወዓዲ ይቤሎ እግዚአብሔር ለሙሴ፦ ከመዝ ትብሎሙ ለደቂቀ እስራኤል፦ እግዚአብሔር አምላከ አበዊክሙ ፈነወኒ ኀቤክሙ፤ ዝውእቱ ስምየ ዘለዓለም ወዝክርየ ለትውልደ ትውልድ።
16
ሑር አስተጋብኦሙ ለአእሩገ እስራኤል፤ ወበሎሙ፦ እግዚአብሔር አምላከ አበዊክሙ አምላከ አብርሃም ወአምላከ ይስሐቅ ወአምላከ ያዕቆብ፤ አስተርአየኒ ወፈነወኒ እንዘ ይብል፦ ኀውጾ ኀወጽኩክሙ በእንተ ኵሉ እንተ በጽሐተክሙ በብሔረ ግብፅ።
17
ወእቤ፦ እንሣእክሙ እምሥቃየ ግብፅ ወአዓርገክሙ ውስተ ምድረ ከናኔዎን ወኬጤዎን ወኤዌዎን ወአሞሬዎን ወፌሬዜዎን ወጌርጌሴዎን ወኢያቡሴዎን ውስተ ምድር እንተ ትውኅዝ ሐሊበ ወመዓረ።
18
ወይሰምዑ ቃለከ ወትበውእ አንተ ወአእሩገ እስራኤል ኀበ ንጉሠ ግብፅ ወትብሎ፦ እግዚአብሔር አምላከ ዕብራዊያን ጸውዐነ ወንሑር እንከ ምሕዋረ ሠሉስ ዕለት ውስተ ሐቅል ከመ ንሡዕ ለእግዚአብሔር አምላክነ።
19
ወአነ አአምር ከመ ኢያበውሐክሙ ፈርዖን ንጉሠ ግብፅ ትፃኡ እንበለ በእድ ጽንዕት።
20
ወእሰፍሕ እዴየ ወእቀትሎሙ ለግብፅ በኵሉ መድምምየ ዘእገብር ቦሙ ወእምድኅረዝ ይፌንወክሙ።
21
ወእሁቦ ሞገሰ ለዝ ሕዝብ ቅድሜሆሙ ለግብፅ ወአመ ተሐውሩ ኢትወፅኡ ዕራቃኒክሙ፤
22
አላ ታስተውሕስ ብእሲት እምጎራ ወእምኅደርታ ንዋየ ብሩር ወወርቅ ወልብስ ወደይዎ ዲበ ደቂቅክሙ ወዲበ አዋልዲክሙ ወተሐበልይዎሙ ለግብፅ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />

            <TextView
                android:id="@+id/text_john4"
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 4
1
ወአውሥአ ሙሴ ወይቤ፦ ወእመኬ ኢአምኑኒ ወኢሰምዑ ቃልየ ወይቤሉኒ፦ ኢያስተርአየከ እግዚአብሔር፤ ምንተ እብሎሙ።
2
ወይቤሎ እግዚአብሔር ለሙሴ፦ ምንትዝ ዘውስተ እዴከ? ወይቤ፦ በትር።
3
ወይቤሎ፦ ግድፋ ውስተ ምድር፤ ወገደፋ ውስተ ምድር ወኮነት አርዌ ምድር ወጐየ ሙሴ እምኔሁ።
4
ወይቤሎ እግዚአብሔር ለሙሴ፦ ስፋሕ እዴከ፤ ወንሣእ በዘነቡ ወሰፍሐ እዴሁ ሙሴ ወነሥአ በዘነቡ ወኮነ በትረ ውስተ እዴሁ።
5
ወይቤሎ፦ ከመ ይእመኑከ ከመ አስተርአየከ እግዚአብሔር አምላከ አበዊሆሙ አምላከ አብርሃም ወአምላከ ይስሐቅ ወአምላከ ያዕቆብ።
6
ወይቤሎ እግዚአብሔር ካዕበ ለሙሴ፦ ደይ እዴከ ውስተ ሕፅንከ፤ ወወደየ እዴሁ ውስተ ሕፅኑ፤ ወይቤሎ፦ አውፅእ እዴከ እምሕፅንከ፤ ወአውጽአ እዴሁ እምሕፀኒሁ ወኮነት ጸዐዳ ኵለንታሃ ለምጽ።
7
ወይቤሎ ካዕበ፦ ደይ እዴከ ውስተ ሕፅንከ፤ ወወደየ እዴሁ ውስተ ሕፀኒሁ፤ ወዓዲ ይቤሎ፦ አውጽእ እዴከ እምሕፅንከ፤ ወአውጽአ እዴሁ እምሕፀኒሁ ወገብአት ከመ ኅብረ ሥጋሁ።
8
ወይቤሎ፦ ለእመ ኢአምኑከ ወኢሰምዑ ቃለከ በተአምር ዘቀዳሚ የአምኑ በቃለ ተአምሩ ለካልእ።
9
ወእምከመ ኢአምኑ በእሉ ክልኤቱ ተአምር ወኢሰምዑ ቃለከ ትነሥእ እማየ ተከዚ ወትክዑ ውስተ የብስ ወይከውን ደመ ውስተ የብስ ዝኩ ማይ ዘነሣእከ እምተከዚ።
10
ወይቤሎ ሙሴ ለእግዚአብሔር፦ ኣስተበቍዐከ እግዚኦ ቀዳሚየ ቃለ አልብየ ወትካትየ ወአይ እምአመ እእኅዝ እንብብ ቍልዔከ ፀያፍ ወላእላአ ልሳን አነ።
11
ወይቤሎ እግዚአብሔር ለሙሴ፦ መኑ ወሀቦ አፈ ለዕጓለ እመሕያው? ወመኑ ገብሮ በሃመ ወጽሙመ ወዘይሬኢ ወዕውረ? ኢኮነሁ አነ ውእቱ እግዚአብሔር?
12
ወይእዜኒ ሑር ወአነ እፈትሕ አፉከ ወአሌብወከ ዘሀለወከ ትንብብ።
13
ወይቤ ሙሴ፦ አስተበቍዐከ እግዚኦ ኅሥሥ ለከ ባዕደ ዘይክል ዘትልእክ።
14
ወተምዐ መዐተ እግዚአብሔር ዲበ ሙሴ ወይቤሎ፦ አኮኑ ነዋ አሮን እኁከ ሌዋዊ ወአአምር ከመ ነቢበ ይነብብ ለከ ወናሁ ውእቱ ይወጽእ ይትቀበልከ ወይርአይከ ወይትፌሣሕ።
15
ወትነግሮ ወትወዲ ቃልየ ውስተ አፉሁ ወአነ እፈትሕ አፉከ ወአፉሁ ወአሌብወክሙ ዘትገብሩ።
16
ወውእቱ ይትናገር ለከ ኀበ ሕዝብ ወውእቱ ይኩንከ አፈ ወአንተ ትከውኖ ሎቱ ለኀበ እግዚአብሔር።
17
ወለዛቲ በትር ንሥኣ ውስተ እዴከ እንተ ትገብር ባቲ ተአምረ።
18
ወሖረ ሙሴ ወገብአ ኀበ ዮቶር ሐሙሁ ወይቤሎ፦ አሐውር ወእገብእ ኀበ አኀዊየ እለ ውስተ ብሔረ ግብፅ፤ ወእርአይ ለእመ ዓዲሆሙ ሕያዋን፤ ወይቤሎ ዮቶር ለሙሴ፦ ሑር በዳኅን።
19
ወይቤሎ እግዚአብሔር ለሙሴ በምድረ ምድያም፦ አዒ ወሑር ብሔረ ግብፅ እስመ ሞቱ ኵሎሙ እለ የኅሥሥዋ ለነፍስከ።
20
ወነሥአ ሙሴ ብእሲቶ ወደቂቆ ወጸዐኖሙ ዲበ አእዱግ ወገብአ ብሔረ ግብፅ ወነሥአ ሙሴ ለእንታክቲ በትር እንተ እምኀበ እግዚአብሔር ውስተ እዴሁ።
21
ወይቤሎ እግዚአብሔር ለሙሴ፦ እንዘ ተሐውር ወትገብእ ብሔረ ግብፅ አእምር ኵሎ መድምምየ ዘወሀብኩከ ውስተ እደዊከ ከመ ትግበሮ ቅድሜሁ ለፈርዖን ወአነ ኣጸንዕ ልቦ ወኢይፌንዎ ለሕዝብ።
22
ወአንተሰ ትብሎ ለፈርዖን፦ ከመዝ ይቤ እግዚአብሔር፦ ወልድየ ዘበኵርየ ውእቱ እስራኤል።
23
ወእብለከ ፈኑ ሕዝብየ ከመ ይፀመዱኒ ወአንተሰ ኢፈቀድከ ትፈንዎ አእምርኬ እንከ ከመ እቀትሎ አነ ለወልድከ ዘበኵርከ።
24
ወኮነ በፍኖት በውስተ ማኅደር ተራከቦ መልአከ እግዚአብሔር ወፈቀደ ይቅትሉ።
25
ወነሥአት ሲፕራ መላጼ ወገዘረት ከተማ ነፍስቱ ለወልደ ወወድቀት ኀበ እገሪሁ ወትቤ፦ ለይኩን ህየንቴሁ ዝደመ ግዝሮሁ ለወልድየ።
26
ወሖረ እንከ እምኔሁ እስመ ትቤ፦ ለይኩን ህየንቴሁ ዝደመ ግዝሮሁ ለወልድየ።
27
ወይቤሎ እግዚአብሔር ለአሮን፦ ሑር ተቀበሎ ለሙሴ ውስተ ሐቅል፤ ወሖረ ወተራከቦ በደብረ እግዚአብሔር ወተአምኆ።
28
ወአይድዖ ሙሴ ለአሮን ኵሎ ቃለ እግዚአብሔር ዘለአኮ ወኵሎ ተአምረ ዘአዘዞ።
29
ወሖሩ ሙሴ ወአሮን ወአስተጋብኡ ኵሎ አእሩጎሙ ለደቂቀ እስራኤል።
30
ወነገሮሙ አሮን ኵሎ ቃለ እንተ ነገሮ እግዚአብሔር ለሙሴ ወገብረ ተአምረ ቅድመ ሕዝብ።
31
ወአምነ ሕንዝብ ወተፈሥሐ እስመ ሐወጾሙ እግዚአብሔር ለደቂቀ እስራኤል ወእስመ ርእየ ሥቃዮሙ ወአትሐተ ሕዝብ ርእሶ ወሰገደ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />

            <TextView
                android:id="@+id/text_john5"
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 5
1
ወእምድኅረዝ ቦኡ ሙሴ ወአሮን ኀበ ፈርዖን ወይቤልዎ ለፈርዖን፦ ከመዝ ይቤ እግዚአብሔር አምላከ እስራኤል፦ ፈኑ ሕዝብየ ከመ ይግበሩ በዓልየ በሐቅል።
2
ወይቤ ፈርዖን፦ መኑ ውእቱ ዘእሰምዖ ቃሎ ከመ እፈንዎሙ ለደቂቀ እስራኤል? ኢያአምሮሂ ለእግዚአብሔር ወለእስራኤልሂ ኢይፌንዎ።
3
ወይቤልዎ፦ አምላከ ዕብራዊያን ጸውዐነ ንሑር እንከ ምሕዋረ ሠሉስ ዕለት ውስተ ሐቅል ከመ ንሡዕ ለእግዚአብሔር ለአምላክነ ከመ ኢይርከበነ ሞት ወቀትል።
4
ወይቤሎሙ ንጉሠ ግብፅ፦ ለምንት ለክሙ ሙሴ ወአሮን ትገፈትእዎ ለዝንቱ ሕዝብ እምግብሩ? ሑሩ ውስተ ግብርክሙ።
5
ወይቤሎሙ ፈርዖን፦ ናሁ ይእዜ ብዙኅ ወምሉእ አሕዛበ ምድር ቦሁ ዘናዐርፎሙ እምግብሮሙ።
6
ወአዘዘ ፈርዖን ለነዳእተ ገባር ዘሕዝብ ወለጸሐፍት ወይቤሎሙ፦
7
እምይእዜ እንከ ኢተሀብዎሙ ዳግመ ሐሠረ ለሕዝብ ለገቢረ ግንፋል በከመ መዋዕለ ትካት ለሊሆሙ ይሑሩ ወያስተጋብኡ ሐሠረ።
8
ወአምጣነ ጥብዖቶሙ ዘይገብሩ ግንፋለ ከማሁ ይግበሩ ኵሎ ዕለተ ወአልቦ ዘታኅጽጽዎሙ ወኢምንተኒ ዓዲ እመ ኢወሰክምዎሙ እስመ ፅሩዓን ጸርኁ፤ ወይቤሉ፦ ንሑር ወንሠውዕ ለእግዚአብሔር አምላክነ።
9
አክብዱ ግብሮሙ ለዝንቱ ሰብእ ወዘንተ ይሔልዩ ወኢይሔልዩ ነገረ ዘኢይበቍዕ።
10
ወአጐጕእዎሙ ነዳእተ ሕዝብ ወጸሐፍት ወይቤልዎሙ ለሕዝብ፦ ከመዝ ይቤ ፈርዖን፦ ኢንሁበክሙ እንከ ኀሠረ።
11
ለሊክሙ ሑሩ ወአስተጋብኡ ለክሙ ኀሠረ በኀበ ረከብክሙ ወአልቦ ዘያሐጸክሙ እምጥብዖትክሙ ወኢምንተ።
12
ወተዘርወ ሕዝብ ውስተ ኵሉ ምድረ ግብፅ ከመ የአልዱ ሎሙ ብርዐ ለሐሠር።
13
ወዝኩሰ ነዳእቶሙ ያጔጕእዎሙ ወይብልዎሙ፦ ፈጽሙ ግብረክሙ ዘለለ ዕለትክሙ በከመ አመ ንሁበክሙ ኀሠረ።
14
ወይትቀሠፉ ጸሐፍተ ነገዶሙ ለደቂቀ እስራኤል እለ ተሠይሙ ዲቤሆሙ በኀበ ዐበይተ ፈርዖን ወይቤልዎሙ፦ ለምንት ኢትፌጽሙ ጥብዖተክሙ ግንፋለ በከመ ትካት ዮምኒ?
15
ወቦኡ ጸሐፍቶሙ ለደቂቀ እስራኤል ወአውየው ኀበ ፈርዖን ወይቤሉ፦ ለምንት ከመዝ ትሬስዮሙ ለአግብርቲከ?
16
ኀሥረ ኢይሁብዎሙ ለአግብርቲከ ወይቤልዎሙ ግበሩ ግንፋለ ወናሁ አግብርቲከ ይትቀሠፉ ወይትገፋዕ ሕዝብከ።
17
ወይቤሎሙ፦ ዕሩፋን አንትሙ ወፅሩዓን ወበእንተ ዝንቱ ትብሉ፦ ንሑር ወንሡዕ ለአምላክነ።
18
ይእዜሂ ሑሩ ወግበሩ ሐሠረሰ ኢይሁቡክሙ ወጥብዖተሰ ግንፋልክሙ ታግብኡ።
19
ወርእዩ ጸሐፍቶሙ ለደቂቀ እስራኤል ከመ በእከት ሀለው ወይቤሉ፦ እምጥብዖትነሂ ዘለለ ዕለትነ ኢየኀጸነ ግንፋል።
20
ወተራከብዎሙ ለሙሴ ወለአሮን እንዘ ይመጽኡ ፀአቶሙ እምኀበ ፈርዖን።
21
ወይቤልዎሙ፦ ይርአይ እግዚአብሔር ለነ ወይፍታሕ ከመ ገበርክምዎ ለፄናነ ሠቆራረ በቅድመ ፈርዖን ወበቅድመ ዐበይቱ ከመ ትመጥውዎ ሰይፈ ውስተ እዴሁ በዘ ይቀትለነ።
22
ወገብአ ሙሴ ኀበ እግዚአብሔር ወይቤ፦ እግዚኦ ለምንት አሕሠምከ በዝ ሕዝብ ወለምንት ፈኖከኒ?
23
እምአመ ሖርኩ ኀበ ፈርዖን እንግሮ በቃልከ አሕሠመ በሕዝብከ ወኢያድኀንካሁ ለዝ ሕዝብ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 6
1
ወይቤሎ እግዚአብሔር ለሙሴ፦ ናሁ ትሬኢ ዘእገብር በፈርዖን እስመ በእድ ጽንዕት ይፌንዎሙ ወበመዝራዕት ልዕልት ያወጽኦሙ እምድሩ።
2
ወተናገሮ ለሙሴ እግዚአብሔር ወይቤሎ፦ አነ ውእቱ እግዚአብሔር፤
3
ዘአስተርአይኩ ለአብርሃም ወለይስሐቅ ወለያዕቆብ እስመ አምላኮሙ አነ ወስምየ እግዚአብሔር ኢያይዳዕክዎሙ።
4
ወአቀምኩ መሐላየ ኀቤሆሙ ከመ እሁቦሙ ምድረ ከናአን ምድር እንተ ኀደሩ ውስቴታ።
5
ወአነ ሰማዕኩ ገዓሮሙ ለደቂቀ እስራኤል እንተ ይቀንይዎሙ ግብፅ ወተዘከርኩ መሐላየ።
6
አፍጥን በሎሙ ለደቂቀ እስራኤል፦ አነ ውእቱ እግዚአብሔር ወኣወጽአክሙ እምኀይሎሙ ለግብፅ ወእምቅንየቶሙ ወአድኅነክሙ ወእቤዝወክሙ በመዝራዕት ልዑል ወበኵነኔ ዓቢይ።
7
ወእነሥአክሙ ሊተ ወእከውነክሙ አምላከ ወታእምሩ እንከ ከመ አነ ውእቱ እግዚአብሔር አምላክክሙ ዘኣወጽአክሙ እምድረ ግብፅ ወእምኀይሎሙ ለግብፅ።
8
ወእወስደክሙ ውስተ ምድር እንተ ሰፋሕኩ እዴየ ከመ አሀባ ለአብርሃም ወለይስሐቅ ወለያዕቆብ ወእሁበክምዋ ለክሙ በርስት አነ እግዚአብሔር።
9
ወነገሮሙ ሙሴ ከመዝ ለደቂቀ እስራኤል ወኢሰምዕዎ ለሙሴ እምዕንብዝና ነፍሶሙ ወእምዕጸበ ግብሮሙ።
10
ወይቤሎ እግዚአብሔር ለሙሴ፦
11
ባእ ወንግሮ ለፈርዖን ንጉሠ ግብፅ ከመ ይፈንዎሙ ለደቂቀ እስራኤል እምድሩ።
12
ወተናገረ ሙሴ ወይቤ ቅድመ እግዚአብሔር፦ ናሁ ደቂቀ እስራኤል ኢሰምዑኒ፤ ፈርዖን እፎ ይሰምዐኒ? ወአነ በሃም።
13
ወይቤሎሙ እግዚአብሔር ለሙሴ ወለአሮን ወአዘዞሙ ይበልዎ ለፈርዖን ንጉሠ ግብፅ ያውጽኦሙ ለደቂቀ እስራኤል እምድረ ግብፅ።
14
ወእሉ እሙንቱ መላእክት በበ ቤተ አበዊሆሙ ለደቂቀ እስራኤል፤ ደቂቀ ሮቤል በኵሩ ለእስራኤል ሄኖኅ ወፍሉሶ ወአስሮን ወከርሚ፤ ዝውእቱ ትውልዲሁ ለሮቤል።
15
ደቂቀ ስምዖን የምኤል ወያሚን ወአኦድ ወያክን ወሳኦር ወሰኡል ዘእምነ ፈኒኢስ፤ ዝውእቱ ትውልዱ ለስምዖን።
16
ወዝውእቱ አስማቲሆሙ ለደቂቀ ሌዊ በበዘመዶሙ ገርሶን ወቃዓት ወምራሪ፤ ወዓመተ ሕይወቱ ለሌዊ ምእት ወሠላሳ ወሰብዐተ።
17
ወእሉ እሙንቱ ደቂቀ ገርሶን ሎቤኒ ወሰሚዕ በቤተ አቡሆሙ።
18
ወደቂቀ ቃዓት እምበረም ወይሳአር ወክብሮን ወዖዝየል፤ ወዓመተ ሕይወቱ ለቃዓት ምእት ወሠላሳ ወሠለስተ ዓመት።
19
ወደቂቀ ምራሪ መሑል ወሐሙስ፤ እሉ እሙንቱ ትውልደ ቤተ ሌዊ በበዘመዶሙ።
20
ወነሥአ ሎቱ እምበረም ብእሲተ ዮከብድ ወለተ እኁሁ ለአቡሁ ወወለደቶሙ ሎቱ ለአሮን ወለሙሴ ወለማርያ እኅቶሙ፤ ወዓመተ ሕይወቱ ለእምበረም ምእት ወሠላሳ ወሰብዐተ ዓመት።
21
ወደቂቀ ይሳአር ቆሬ ወናፌግ ወዝክር።
22
ወደቂቀ ዖዝየል ሚሳኤል ወኤሊሳፌን ወሶተሪ።
23
ወነሥአ ሎቱ አሮን ብእሲተ ኤሊሳቤጥ ወለተ አሚናዳብ እኅቱ ለነኣሶ ወወለደት ሎቱ ናዳብ ወአብዩድ ወአልዓዛር ወኢታማር።
24
ደቂቀ ቆሬ ኣሴር ወሕልቃና ወአቢያሰፍ፤ ዝ ውእቱ ትውልዱ ለቆሬ።
25
ወአልአዛር ዘአሮን ነሥአ ሎቱ ብእሲተ እምአዋልደ ፉጢይን ወወለደቶ ሎቱ ለፈንሕስ ዝውእቱ ቀዳሚ ትውልዶሙ ለሌዋዊያን በበዘመዶሙ።
26
እሉ እሙንቱ አሮን ወሙሴ እለ ይቤሎሙ እግዚአብሔር ያውፅእዎሙ ለደቂቀ እስራኤል እምድረ ግብፅ ምስለ ኀይሎሙ።
27
እሉ እሙንቱ እለ ተባሀልዎ ለፈርዖን ንጉሠ ግብፅ ከመ ያውፅኦሙ ለደቂቀ እስራኤል እምብሔረ ግብፅ ሙሴ ወአሮን እሙንቱ።
28
በዕለት እንተ ተናገሮ እግዚአብሔር ለሙሴ በምድረ ግብፅ፤
29
ወተናገሮ እግዚአብሔር ለሙሴ ወይቤሎ፦ አነ ውእቱ እግዚአብሔር ንግሮ ለፈርዖን ንጉሠ ግብፅ ኵሎ ዘአነ እቤለከ።
30
ወይቤሎ ሙሴ ለእግዚአብሔር፦ ናሁ ፀያፍ አነ እፎ ይሰምዐኒ ፈርዖን።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 7
1
ወይቤሎ እግዚአብሔር ለሙሴ፦ ናሁ ረሰይኩከ አምላኮ ለፈርዖን ወአሮን እኁከ ይኩንከ ነቢየ።
2
ወአንተሰ ንግር ኵሎ ዘአዘዝኩከ ወአሮን ለይንግሮ ለፈርዖን ከመ ይፈንዎሙ ለደቂቀ እስራኤል እምድሩ።
3
ወአነ አጸንዕ ልቦ ለፈርዖን ወአበዝኅ ተአምርየ ወመድምምየ በምድረ ግብፅ።
4
ወኢይሰምዐክሙ ፈርዖን ወእወዲ እዴየ ዲበ ብሔረ ግብፅ ወኣወጽኦሙ በኀይልየ ለሕዝብየ ለደቂቀ እስራኤል እምድረ ግብፅ በበቀል ዓቢይ።
5
ወያአምሩ እንከ ኵሉ ግብፅ ከመ አነ ውእቱ እግዚአብሔር ወእሰፍሕ እዴየ ዲበ ብሔረ ግብፅ ወአወፅኦሙ ለደቂቀ እስራኤል እማእከሎሙ።
6
ወገብሩ ሙሴ ወአሮን በከመ አዘዞሙ እግዚአብሔር ከማሁ ገብሩ።
7
ወኮነ ለሙሴ ሰማንያ ዓም ወለአሮን ሰማንያ ወሠለስቱ ዓም አመ ተናገርዎ ለፈርዖን።
8
ወይቤሎሙ እግዚአብሔር ለሙሴ ወለአሮን፦
9
እመ ይቤለክሙ ፈርዖን፦ ሀቡነ ተአምረ ወመድምመ፤ በሎ ለአሮን እኁከ፦ ንሥኣ ለዛ በትር ወግድፋ ቅድሜሁ ለፈርዖን ወቅድመ ዐበይቱ ወትከውን አርዌ ምድር።
10
ወቦኡ ሙሴ ወአሮን ቅድመ ፈርዖን ወገብሩ ከማሁ በከመ አዘዞሙ እግዚአብሔር፤ ወገደፈ አሮን በትሮ ቅድመ ፈርዖን ወቅድመ ዐበይቱ ወኮነት አርዌ ምድር።
11
ወጸውዖሙ ፈርዖን ለጠቢባን ወለመሠርያን ወገብሩ ሐራስያነ ግብፅ በሥራያቲሆሙ ከማሆሙ።
12
ወወገሩ አብትሮሙ ወኮነ አራዊተ ምድር ወውኅጠቶሙ በትረ አሮን ለአብትረ እልኩ።
13
ወጸንዐ ልቡ ለፈርዖን ወአበየ ሰሚዐ በከመ ይቤ እግዚአብሔር።
14
ወይቤሎ እግዚአብሔር ለሙሴ፦ ከብደ ልቡ ለፈርዖን ከመ ኢይፈንዎሙ ለሕዝብ።
15
ወሑር ኀበ ፈርዖን በጽባሕ ናሁ ኀበ ማይ ይወጽእ ውእቱ ወይቀውም ወተቀበሎ ዲበ ገበዘ ተከዚ ወእንታክቲ በትር እንተ ኮነት አርዌ ምድር ንሥኣ ውስተ እዴከ።
16
ወበሎ፦ እግዚአብሔር አምላከ ዕብራዊያን ፈነወኒ ኀቤከ እንዘ ይብል፦ ፈኑአ ሕዝቦ ከመ ይፀመድዎ በሐቅል ወናሁ ኢሰማዕኮ እስከ ዛቲ።
17
ከመዝ ይቤ እግዚአብሔር፦ በዝንቱ ታአምር ከመ አነ ውእቱ እግዚአብሔር፡ አነ እዘብጥ በዛ በትር እንተ ውስተ እዴየ ዲበ ማይ ዘውስተ ተከዚ ወይከውን ደመ።
18
ወይመውቱ ዓሣት ዘውስተ ተከዚ ወይጸይእ ተከዚ ወኢይክሉ ግብፅ ሰትየ ማይ እምተከዚ።
19
ወይቤሎ እግዚአብሔር ለሙሴ፦ በሎ ለአሮን፦ ንሥኣ ለበትርከ ወስፋሕ እዴከ ዲበ ማያተ ግብፅ ወዲበ አፍላጎሙ ወዲበ አሥራጊሆሙ ወዲበ አዕያጊሆሙ ወዲበ ኵሉ ምቅዋመ ማዮሙ፡ ወይከውን ደመ፤ ወኮነ ደም ውስተ ኵሉ ምድረ ግብፅ ውስተ ዕፀው ወውስተ እብን።
20
ወገብሩ ከመዝ ሙሴ ወአሮን በከመ አዘዞሙ እግዚአብሔር ወአልዐለ አሮን በትሮ ወዘበጠ ማየ ዘውስተ ተከዚ በቅድመ ፍርዖን ወበቅደመ ዐበይቱ ወኮነ ደመ ማይ ዘውስተ ተከዚ።
21
ወሞተ ዓሣት ዘውስተ ተከዚ ወጼአ ተከዚ ወስእኑ ግብፅ ሰትየ ማይ እምተከዚ ወኮነ ደም ውስተ ኵሉ ምድረ ግብፅ።
22
ወገብሩ ከማሁ ሐራሳዊያነ ግብፅ በሥራያቲሆሙ ወጸንዐ ልቡ ለፈርዖን ወአበየ ሰሚዖቶሙ በከመ ይቤ እግዚአብሔር።
23
ወገብአ ፈርዖን ወቦአ ቤቶ ወኢተንሥአ ልቡ ወበዝንቱ።
24
ወከረዩ ኵሉ ግብፅ ዓውዶ ለትከዚ ከመ ይስተዩ ማየ ወስእኑ ሰትየ ማይ እምተከዚ።
25
ወተፈጸመ ሰቡዐ ዕለት እምድኅረ ዘበጦ እግዚአብሔር ለትከዚ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 8
1
ወይቤሎ እግዚአብሔር ለሙሴ፦ ባእ ኀበ ፈርዖን፡ ወበሎ፦ ከመዝ ይቤ እግዚአብሔር፦ ፈኑ ሕዝብየ ከመ ይፀመዱኒ በሐቅል።
2
ወለእመ አበይከ አንተ ፈንዎቶ ናሁ አነ እዘብጥ ኵሎ አድባሪከ በቈርነናዓት።
3
ወይቀይእ ተከዚ ቈርነናዓተ ወየዐርግ ወይበውእ ውስተ ቤትከ ወውስተ ውሳጥያተ ጽርሕከ ወዲበ ዐራትከ ወውስተ አብያተ ዓበይትከ ወዲበ ሕዝብከ ወውስተ ሐሪጽከ ወውስተ እቶናቲከ።
4
ወዲቤከ ወዲበ ሕዝብከ ወዲበ ዓበይትከ የዐርግ ቈርነናዓት።
5
ወይቤሎ እግዚአብሔር ለሙሴ፦ በሎ ለአሮን እኁከ፦ ስፋሕ በእዴከ በትረከ ዲበ አፍላግ ወዲበ አሥራግ ወዲበ አዕያግ ወአውፅእ ቈርነናዓተ።
6
ወሰፍሐ አሮን እዴሁ ዲበ ማያተ ግብፅ ወአውጽአ ቈርነናዓተ ወዓርገ ቈርነናዓት ወከደኖ ለምድረ ግብፅ።
7
ወገብሩ ከማሁ ሐራስያን በሥራያቲሆሙ ወአውጽኡ ቈርነናዓተ ዲበ ምድረ ግብፅ።
8
ወጸውዖሙ ፈርዖን ለሙሴ ወለአሮን ወይቤሎሙ፦ ጸልዩ ዲቤየ ኀበ እግዚአብሔር ከመ ይሰስል ቈርነናዓት እምኔየ ወእምሕዝብየ፡ ወእፌንዎ ለሕዝብ ወይሡዑ ለእግዚአብሔር።
9
ወይቤሎ ሙሴ ለፈርዖን፦ ዐድመኒ ማዕዜ እጸሊ ዲቤከ ወዲበ ዓበይትከ ወዲበ ሕዝብከ ከመ ይማስን ቈርነናዓት እምኔከ ወእምሕዝብከ ወእምአብይቲክሙ እንበለ ውስተ ተከዚ ይተርፍ።
10
ወይቤሎ ፈርዖን፦ ለጌሠም፤ ወይቤ ሙሴ፦ ኦሆ በከመ ትቤ ከመ ታእምር ከመ አልቦ ባዕደ ዘእንበለ እግዚአብሔር።
11
ወይሴስል ቈርነናዓት እምኔከ ወእምአብያቲክሙ ወእምዓበይትከ ወእምሕዝብከ እንበለ ውስተ ተከዚ ይተርፍ።
12
ወወፅኡ ሙሴ ወአሮን እምኀበ ፈርዖን ወአውየው ኀበ እግዚአብሔር በእንተ ሙስና ቈርነናዓት በከመ አዘዘ ፈርዖን።
13
ወገብረ እግዚአብሔር በከመ ይቤ ሙሴ ወሞተ ቈርነናዓት እምአብያት ወእምአህጉር ወእምአሕቁል።
14
ወአስተጋብእዎ ክምረ ክምረ ወጼአት ምድር።
15
ወሶበ ርእየ ፈርዖን ከመ ኮነ ዕረፍት ከብደ ልቡ ወአበየ ሰሚዖቶሙ በከመ ነበበ እግዚአብሔር።
16
ወይቤሎ እግዚአብሔር ለሙሴ፦ በሎ ለአሮን፦ ስፋሕ በእዴከ በትረከ ወዝብጥ መሬተ ምድር ወይወፅእ ጻጾት ዲበ ሰብእ ወዲበ እንስሳ ወዲበ ኵሉ ምድረ ግብፅ።
17
ወሰፍሐ አሮን በእዴሁ በትሮ ወዘበጠ መሬተ ምድር ወወጽአ ጻጾት ዲበ ሰብእ ወዲበ እንስሳ ወውስተ ኵሉ መሬተ ምድር ወጽአት ጻጾት ውስተ ኵሉ ምድረ ግብፅ።
18
ወገብሩ ከማሁ ሐራስያን በሥራያቲሆሙ ወአውጽኡ ጻጾተ ወስእኑ ወወጽአት ጻጾት ዲበ ሰብእ ወዲበ እንስሳ።
19
ወይቤልዎ ሐራስያን ለፈርዖን፦ አጽባዕተ እግዚአብሔር ውእቱ ዝንቱ ወጸንዐ ልቡ ለፈርዖን ወአበየ ሰሚዖቶሙ በከመ ነበበ እግዚአብሔር።
20
ወይቤሎ እግዚአብሔር ለሙሴ፦ ጊሥ በጽባሕ ወቁም ቅድሜሁ ለፈርዖን ናሁ ኀበ ማይ ይወጽእ ውእቱ ወበሎ፦ ከመዝ ይቤ እግዚአብሔር፦ ፈኑ ሕዝብየ ከመ ይፀመዱኒ።
21
ወእመ አበይከ ፈንዎተ ሕዝብየ ናሁ አነ እፌኑ ዲቤከ ወዲበ ዓበይትከ ወዲበ ሕዝብከ ወዲበ አብያቲከ ጽንጽያ ከልብ ወይመልእ አብያተ ግብፅ ጽንጽያ ከልብ ወውስተሂ ምድር እንተ ሀለው ውስቴታ።
22
ወእሴባሕ በይእቲ ዕለት በምድረ ጌሴም እንተ ውስቴታ ሀለው ሕዝብየ ወኢይሄሉ ህየ ጽንጽያ ከልብ ከመ ታእምር ከመ አነ ውእቱ እግዚአብሔር ለኵሉ ምድር።
23
ወእፈልጥ ማእከለ ሕዝብየ ወማእከለ ሕዝብከ ወጌሠመ ይከውን ዝነገር።
24
ወገብረ እግዚአብሔር ከማሁ ወመጽአ ጽንጽያ ከልብ ወበዝኀ ውስተ አብያተ ፈርዖን ወውስተ አብያተ ዐበይቱ ወውስተ ኵሉ ምድረ ግብፅ ወማሰነት ምድር እምጽንጽያ ከልብ።
25
ወጸውዖሙ ፈርዖን ለሙሴ ወለአሮን ወይቤሎሙ፦ ሑሩ ሡፁ ለአምላክክሙ በዛ ምድር።
26
ወይቤሎ ሙሴ፦ ኢይትከሀል ከመዝ ይኩን እስመ ዘያሐርሙ ግብፅ ንሠውዕ ለአምላክነ ወእመ ሦዕነ ዘያሐርሙ ግብፅ በቅድሜሆሙ ይዌግሩነ።
27
ምሕዋረ ሠሉስ ዕለት ንሑር ውስተ ሐቅል ወንሡዕ ለእግዚአብሔር አምላክነ በከመ ይቤለነ።
28
ወይቤሎ ፈርዖን፦ አነ እፌንወክሙ ትሡዑ ለእግዚአብሔር አምላክክሙ በሐቅል ወባሕቱ ኢትትኤተቱ ወርኁቀ ኢተሐውሩ ወጸልዩ እንከ ዲቤየ ኀበ እግዚአብሔር።
29
ወይቤሎ ሙሴ፦ ናሁ አነ እወጽእ እምኀቤከ ወእጼሊ ኀበ እግዚአብሔር ወይሴስል ጽንጽያ ከልብ እምፈርዖን ወእምዐበይቱ ጌሠመ ወኢትድግም እንከ አስተአብዶ ከመ ኢትፈኑ ሕዝበ ይሡዑ ለእግዚአብሔር።
30
ወወጽአ ሙሴ እምኀበ ፈርዖን ወጸለየ ኀበ እግዚአብሔር።
31
ወገብረ እግዚአብሔር በከመ ይቤ ሙሴ ወአሰሰለ ጽንጽያ ከልብ እምፈርዖን ወእምዐበይቱ ወእምሕዝቡ ወኢተርፈ ወኢአሐቲ።
32
ወአክበደ ልቦ ፈርዖን ወበዝንቱሂ ጊዜ ወአበየ ፈንዎተ ሕዝቦ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 9
1
ወይቤሎ እግዚአብሔር ለሙሴ፦ ባእ ኀበ ፈርዖን ወበሎ፦ ከመዝ ይቤ እግዚአብሔር አምላከ ዕብራዊያን ፈኑ ሕዝብየ ከመ ይፀመዱኒ።
2
ወእመ አበይከ ፈንዎተ ሕዝብየ ወዓዲ አጽናዕኮሙ፤
3
ናሁ እደ እግዚአብሔር ትከውን ዲበ እንስሳከ ወዲበ ሐቅልከ ወዲበ አፍራስ ወዲበ አእዱግ ወዲበ አግማል ወዲበ አልህምት ወዲበ አባግዕ ሞት ዓቢይ ጥቀ።
4
ወእሴባሕ አነ ማእከለ እንስሳ ግብፅ ወማእከለ እንስሳ እስራኤል ወኢይመውት እምኵሉ ዘደቂቀ እስራኤል ወኢምንት።
5
ወወሀቦ እግዚአብሔር ዕድሜ ወይቤ፦ ጌሠመ ይገብር እግዚአብሔር ዘነገረ ዲበ ምድር።
6
ወገብረ እግዚአብሔር ዘነገረ በሳኒታ ወሞተ ኵሉ እንስሳ ግብፅ ወእምእንስሳ ደቂቀ እስራኤልሰ ኢሞተ ወኢአሐዱ።
7
ወሶበ ርእየ ፈርዖን ከመ ኢሞተ እምእንስሳ ደቂቀ እስራኤል ወኢአሐዱ ከብደ ልቡ ለፈርዖን ወኢፈነዎ ለሕዝብ።
8
ወይቤሎሙ እግዚአብሔር ለሙሴ ወለአሮን፦ ንሥኡ ለክሙ ምልአ እደዊክሙ ሐመደ እቶን ወይዝርዎ ሙሴ ውስተ ሰማይ በቅድመ ፈርዖን ወበቅድመ ዐበይቱ።
9
ወይከውን ቆባር ውስተ ኵሉ ምድረ ግብፅ ወኩን ዲበ ሰብእ ወዲበ እንስሳ አጽልዕት ዘይፈልሕ ዲበ ዕጓለ እመሕይው ወዲበ ዘአርባዕቱ እግሩ በኵሉ ምድረ ግብፅ።
10
ወነሥኡ ሐመደ እቶን በቅድመ ፈርዖን ወዘረዎ ሙሴ ውስተ ሰማይ ወኮነ አጽልዕተ ዘይፈልሕ ዲበ ሰብእ ወዲበ እንስሳ።
11
ወስእኑ ሰብአ ሥራይ ቀዊመ ቅድመ ሙሴ በእንተ ጸልዕ እስመ አኀዘቶሙ ጸልዕ ለመሠርያን ወለኵሉ ምድረ ግብፅ።
12
ወአጽንዐ እግዚአብሔር ልቦ ለፈርዖን ወኢሰምዖሙ በከመ አዘዞ እግዚአብሔር ለሙሴ።
13
ወይቤሎ እግዚአብሔር ለሙሴ፦ ጊሥ በጽባሕ ወቁም ቅድሜሁ ለፈርዖን ወበሎ፦ ከመዝ ይቤ እግዚአብሔር አምለከ ዕብራዊያን፦ ፈኑ ሕዝብየ ከመ ይፀመዱኒ።
14
እስመ ይእዜ በዝ ጊዜ አነ እፌኑ ኵሎ መዐትየ ውስተ ልብከ ወለዓበይትከ ወለሕዝብከ ከመ ታእምር ከመ አልቦቱ ከማየ ውሰተ ኵሉ ምድር።
15
ወይእዜ እፌኑ እዴየ ወእዘብጠከ ወለሕዝብከሂ ወእቀትለክሙ ወትትቀጠቀጥ እምድር።
16
ወበእንተዝ ዐቀብኩከ ከመ ኣርኢ ብከ ጽንዕየ ወከመ ይትየዳዕ ስምየ ወስተ ኵሉ ምደር።
17
ወዓዲከ አንተሰ ታጸንዕ ሕዝብየ ወኢትፌንዎሙ።
18
ናሁ አነ አዘንም ጌሠመ ዘጊዜ በረደ ብዙኀ ጥቀ ዘኢኮነ ከማሁ እምአመ ተፈጥረ ብሔረ ግብፅ እስከ ዛቲ ዕለት።
19
ወይእዜኒ አፍጥን አስተጋብእ እንስሳከ ወኵሉ ዘብከ ውስተ ሐቅል እስመ ኵሉ ሰብእ ወእንስሳ ዘተረክበ ውስተ ሐቅል ወኢቦአ ቤተ ይወድቅ ዲቤሁ በረድ ወይመውት።
20
ወዘፈርሀ ቃለ እግዚአብሔር እምዐበይተ ፈርዖን አስተጋብአ እንስሳሁ ውስተ አብያት።
21
ወዘኢሐለየሰ በልቡ ቃለ እግዚአብሔር ኀደገ እንስሳሁ ውስተ ገዳም።
22
ወይቤሎ እግዚአብሔር ለሙሴ፦ ስፋሕ እዴከ ውስተ ሰማይ ወይኩን በረድ ዲበ ኵሉ ምድረ ግብፅ ዲበ ሰብእ ወዲበ እንስሳ ወዲበ ኵሉ ሣዕር ዘውስተ ምድር።
23
ወሰፍሐ እዴሁ ሙሴ ውስተ ሰማይ ወወሀበ እግዚአብሔር ቃለ ወበረደ ወሮጸት እሳት ዲበ ምድር ወአዝነመ እግዚአብሔር በረደ ዲበ ኵሉ ምድረ ግብፅ።
24
ወእሳቱ ይነድድ ውስተ በረዱ ወበረድሰ ብዙኅ ጥቀ ወዕዙዝ ዘኢኮነ ከማሁ እምአመ ተፈጥረ አሕዛብ ውስተ ብሔረ ግብፅ።
25
ወቀተለ በረድ በኵሉ ምድረ ግብፅ እምሰብእ እስከ እንስሳ ወኵሎ ሣዕረ ዘውስተ ገዳም አማሰነ በረድ ወኵሎ ዕፀወ ዘውስተ ሐቅል ቀጥቀጠ።
26
ዘእንበለ ምድረ ጌሤም ኀበ ሀለው ደቂቀ እስራኤል ኢወረደ በረድ።
27
ወለአከ ፈርዖን ወጸውዖሙ ለሙሴ ወለአሮን ወይቤሎሙ፦ አበስኩ ይእዜሂ እግዚአብሔር ጻድቅ ወአንሰ ወሕዝብየ ረሲዓን።
28
ጸልዩ እነከሰ ኀበ እግዚአብሔር ወይህዳእ እንከ ወኢይኩን ቃለ እግዚአብሔር በረድሂ ወእሳትሂ ወእፌንወክሙ ወኢያነብረክሙ ዳግመ።
29
ወይቤሎ ሙሴ ለፈርዖን፦ ሶበ ወፃእኩ እምሀገር ኣሌዕል እደዊየ ኀበ እግዚአብሔር ወየሀድእ ቃል ወበረድኒ ወዝናምኒ አልቦ እንከ ከመ ታእምር ከመ ለእግዚአብሔር ይእቲ ምድር።
30
ወአንተሰ ወዓበይትከ ኣአምር እምአመ ኮንክሙ ኢፈራህክምዎ ለእግዚአብሔር።
31
ትለቤ ወስገም ትማስን ወስገምሰ እንበለ ይስበል ተዘብጠ ወትለቤ በዘ አውጽአ ዘርአ።
32
ወስርናይ ወዐተር ኢተዘብጠ እስመ ብሱል ውእቱ።
33
ወወጽአ ሙሴ እምኀበ ፈርዖን አፍአ እምሀገር ወአልዐለ እደዊሁ ኀበ እግዚአብሔር ወሀድአ ቃል ወበረድ ወዝናምሂ ኢነፍነፈ እንከ ዲበ ምድር።
34
ወሶበ ርእየ ፈርዖን ከመ ሀድአ ዝናም ወበረድ ወቃል ወሰከ አብሶ ወአክበደ ልቦ ወለዐበይቱሂ።
35
ወጸንዐ ልቡ ለፈርዖን ወኢፈነዎሙ ለደቂቀ እስራኤል በከመ ነገሮ እግዚአብሔር ለሙሴ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 10
1
ወይቤሎ እግዚአብሔር ለሙሴ፦ ባእ ኀበ ፈርዖን እስመ አነ አክበድኩ ልቦ ወለዐበይቱሂ ከመ ዕሩየ ይምጻእ ተአምርየ ላዕሌሆሙ።
2
ወከመ ትንግሩ ለደቂቅክሙ ወለደቂቀ ደቂቅክሙ ኵሎ ዘተሳለቁ በግብፅ ወተአምርየ ዘገበርኩ ቦሙ ወታእምሩ ከመ አነ ውእቱ እግዚአብሔር።
3
ወቦኡ ሙሴ ወአሮን ቅድመ ፈርዖን ወይቤልዎ፦ ከመዝ ይቤ እግዚአብሔር አምላከ ዕብራዊያን፦ እስከ ምንትኑ ተአቢ ኀፊሮትየ ወኢትፌኑ ሕዝብየ ከመ ይፀመዱኒ?
4
ወእመ አበይከ ፈንዎተ ሕዝብየ ናሁ አነ አመጽእ ጌሠመ ዘጊዜ አንበጣ ብዙኀ ዲበ ኵሉ አድባሪከ።
5
ወይከድን ገጻ ለምድር ወኢትክል ርእዮታ ለምድር ወይበልዕ ኵሎ ተረፈ ዘተረፈ ውስተ ምድር ዘአትረፈ በረድ ወይበልዕ ኵሎ ዕፀ ዘአብቈልክሙ ውስተ ምድር።
6
ወይመልእ አብያቲከ ወዘዓበይትከ ወኵሉ አብያተ ዘውስተ ምድረ ግብፅ ዘእምአመ ኮኑ ኢርእዩ አበዊከ ወኢእለ ቅድመ አማሑቶሙ እምአመ ተፈጥሩ ውስተ ምድር እስከ ዛዕለት ወተግሕሡ ወወፅኡ እምኀበ ፈርዖን።
7
ወይቤልዎ ዐበይቱ ለፈርዖን፦ እስከ ማእዜ ትከውን ዲቤነ ዛቲ ዕፅብት? ፈኑ ሰብአ ከመ ይፀመድዎ ለእግዚአብሔር አምላኮሙ አው ታእምርኑ ትፈቅድ ከመ ተሐጕለት ግብፅ።
8
ወጸውዕዎሙ ለሙሴ ወለአሮን ኀበ ፈርዖን ወይቤሎሙ፦ ሑሩ ወተፀመዱ ለእግዚአብሔር አምላክክሙ ወባሕቱ መኑ ወመኑ አንትሙ እለ ተሐውሩ።
9
ወይቤሎ ሙሴ፦ ምስለ ወራዙቲነ ወአእሩጊነ ነሐውር ወምስለ ደቂቅነ ወአዋልዲነ ወአባግዒነ ወአልህምቲነ እስመ በዓለ እግዚአብሔር ውእቱ ዘአምላክነ።
10
ወይቤሎሙ ፈርዖን፦ ይኩን ከመዝ እግዚአብሔር ምስሌክሙ ናሁ ኪያክሙሰ እፌንወክሙ ወንዋይክሙሂ አእምሩኬ ከመ እኪተ ትሔልዩ።
11
ከመዝኑ የሐውር ሰብእ ይፀመዶ ለእግዚአብሔር ምንተ እንከ ተኀሡ ወአውፅእዎሙ አፍአ ለሙሴ ወለአሮን እምገጸ ፈርዖን።
12
ወይቤሎ እግዚአብሔር ለሙሴ፦ ስፋሕ እዴከ ዲበ ምድረ ግብፅ ወይዕረግ አንበጣ ዲበ ምድር ወይብላዕ ኵሎ ሣዕረ ምድር ወኵሎ ፍሬ ዕፅ ዘአትረፈ በረድ።
13
ወአልዐለ ሙሴ በትሮ ውስተ ሰማይ ወአምጽአ እግዚአብሔር ነፋሰ አዜብ ላዕለ ምድር ኵልሄ ይእተ ዕለተ ወኵሎ ሌሊተ እስከ ጸብሐ ወዝኩ ነፋሰ አዜብ ነሥኦ ለአንበጣ፤
14
ወወሰዶ ዲበ ኵሉ ምድረ ግብፅ ወነበረ ዲበ ኵሉ አድባረ ግብፅ ብዙኅ ጥቀ ወዕዙዝ ዘእምቅድሜሁ ኢኮነ ከማሁ አንበጣ ወእምድኅሬሁ አልቦቱ ከማሁ።
15
ወከደነ ገጸ ምድር ወማሰነት ምድር ወበልዐ ኵሎ ሣዕረ ምድር ወኵሎ ፍሬ ዕፅ ዘተርፈ እምበረድ ወኢተርፈ ኀመልማል ውስተ ዕፀው ወኢአሐቲ ወኢውስተ ኵሉ ሣዕረ ሐቅል በኵሉ ምድረ ግብፅ።
16
ወጐጕአ ፈርዖን ጸውዖቶሙ ለሙሴ ወለአሮን ወይቤሎሙ፦ አበስኩ ቅድመ እግዚአብሔር አምላክክሙ ወዲቤክሙ።
17
ተቀበሉ እንተ ይእዜኒ ዓዲ ዐበሳየ ወጸልዩ ኀበ እግዚአብሔር አምላክክሙ ወይሰስል እምኔየ ዝሞት።
18
ወወጽአ ሙሴ እምኀበ ፈርዖን ወጸለየ ኀበ እግዚአብሔር።
19
ወሜጠ እግዚአብሔር ነፋሰ እምባሕር ዐቢየ ወነሥኦ ለአንበጣ ወወሰዶ ውስተ ባሕረ ኤርትራ ወኢተርፈ ወኢአሐዱ አንበጣ ውስተ ኵሉ ምድረ ግብፅ።
20
ወአጽንዐ እግዚአብሔር ልቦ ለፈርዖን ወኢፈነዎሙ ለደቂቀ እስራኤል።
21
ወይቤሎ እግዚአብሔር ለሙሴ፦ ስፋሕ እዴከ ውስተ ሰማይ ወይኩን ጽልመት ውስተ ምድረ ግብፅ ጽልመት ዘያመረስስ።
22
ወሰፍሐ እዴሁ ሙሴ ውስተ ሰማይ ወኮነ ጽልመት ወቆባር ዲበ ኵሉ ምድረ ግብፅ ሠሉሰ ዕለተ።
23
ወኢርእየ አሐዱ ካልኦ ወአልቦ ዘተንሥአ እምስካቡ ሠሉሰ ዕለተ ወለኵሉ ደቂቀ እስራኤልሰ በርሀ በኵሉ ኀበ ሀለው።
24
ወጸውዖሙ ፈርዖን ለሙሴ ወለአሮን ወይቤሎሙ፦ ሑሩ ወተፀመዱ ለእግዚአብሔር አምላክክሙ እንበለ አባግዒክሙ ወአልህምቲክሙ ዘተኀድጉ ወንዋይክሙሰ ትነሥኡ ምስሌክሙ።
25
ወይቤሎ ሙሴ ለፈርዖን፦ አልቦ አንተ ዓዲ ትሁበነ ለመሥዋዕት ዘንገብር ለእግዚአብሔር አምላክነ።
26
ወእንስሳነሂ ይወፅእ ምስሌነ ወኢነኅድግ ወኢምንተ እስመ እምኔሁ ንነሥእ ለመሥዋዕተ እግዚአብሔር አምላክነ ወንሕነሰ ኢነአምር ምንት ተፅማዱ ለእግዚአብሔር አምላክነ እስከ ንበጽሖ ህየ።
27
ወአጽንዐ እግዚአብሔር ልቦ ለፈርዖን ወአበየ ፈንዎቶሙ ለደቂቀ እስራኤል።
28
ወይቤሎ ፈርዖን ለሙሴ፦ ሑር እምኀቤየ ወዑቅ ርእሰከ ዳግመ እንከ እመ ርኢከ ገጽየ ወእምከመ ርኢኩከ ዳግመ ትመውት።
29
ወይቤሉ ሙሴ፦ ኦሆ ኢያስተርእየከ እንከ ውስተ ገጽከ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 11
1
ወይቤሎ እግዚአብሔር ለሙሴ፦ ዓዲ አሐተ መቅሠፍተ አመጽእ ዲበ ፈርዖን ወዲበ ግብፅ፡ ወእምድኅረዝ ይፌንወክሙ እምዝየ፡ ወአመ ይፌንወክሙ ምስለ ኵሉ ፀአተ ያወጽአክሙ።
2
ወንግሮሙ ጽምሚተ በእዝኖሙ ለሕዝብ ወያስተውሕስ አሐዱ እምካልኡ ወብእሲት እምካልእታ ንዋየ ብሩር ወወርቅ ወልብስ።
3
ወወሀቦሙ እግዚአብሔር ለሕዝብ ሞገሰ ቅድመ ግብፅ ወአውሐስዎሙ ወዝ ሙሴ ብእሴ ዐቢየ ኮነ ጥቀ ቅድመ ግብፅ ወቅድመ ፈርዖን ወቅድመ ዐበይቱ።
4
ወይቤ ሙሴ፦ ከመዝ ይቤ እግዚአብሔር፦ መንፈቀ ሌሊት እበውእ አነ ማእከለ ግብፅ።
5
ወይመውት ኵሉ በኵር በምድረ ግብፅ እምበኵረ ፈርዖን ዘይነብር ውስተ መንበረ መንግሥት እስከ በኵረ አመት እንተ ትነብር ዲበ ማኅረፅ ወእስከ ኵሉ በኵረ እንስሳ።
6
ወይከውን ጽራኅ ዓቢይ በኵሉ ምድረ ግብፅ ዘከማሁ ኢኮነ ወኢይከውን እንከ ዘከማሁ።
7
ወለኵሉ ደቂቀ እስራኤል ከልብ ጥቀ ኢይልሕሶሙ በልሳኑ እምሰብኡ እስከ እንስሳሁ ከመ ታእምር መጠነ ይሴባሕ እግዚአብሔር ማእከለ ግብፅ ወማእከለ እስራኤል።
8
ወይወርዱ ኵሎሙ እሉ ደቂቅ ኀቤየ ወይሰግዱ ሊተ ወይብሉኒ፦ ፃእ አንተ ወሕዝብከ ይእዜ እምዛ ምድር፤ ወእምድኅረዝ እወጽእ፤ ወወጽአ ሙሴ እምኀበ ፈርዖን በመዐት።
9
ወይቤሎ እግዚአብሔር ለሙሴ፦ ኢይሰምዐክሙ ፈርዖን ከመ አብዝኅ ተአምርየ ወመድምምየ በምድረ ግብፅ።
10
ወሙሴ ወአሮን ገብሩ ኵሉ መድምመ በቅድመ ፈርዖን ወአጽንዐ እግዚአብሔር ልቦ ለፈርዖን ወአበየ ፈንዎቶሙ ለደቂቀ እስራኤል እምድረ ግብፅ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 12
1
ወይቤሎሙ እግዚአብሔር ለሙሴ ወለአሮን በምድረ ግብፅ፦
2
ዝወርኅ ቀደማየ አውራኅ ይኩንክሙ ወአቅድምዎ እምአውራኅ ዓመት።
3
ወንግር ለኵሉ ማኅበረ ደቂቀ እስራኤል ወበሎሙ፦ በዐሡሩ ለዝ ወርኅ ይንሣእ ሎቱ ብእሲ ብእሲ በግዐ በበ ቤተ ዘመዱ ወለለ ማኅደሩ በግዐ።
4
ወለእመ ውኁዳን እሙንቱ እለ ውስተ ቤት ወኢይዌድኡ አሐደ በግዐ ይንሣእ ምስሌሁ ካልአ ዘጎሩ በኊልቍ ዘነፍስ ለለ አሐዱ አሐዱ ዘየአክሎ ከመ ይወድኡ።
5
በግዐ ፍጹመ ተባዕተ ዘዓመት ይኩንክሙ እመራይ ትነሥኡ ማሕስአ።
6
ወዕቁበ ይኩንክሙ እስከ ፲ወ፬ለዝ ወርኅ ወየሐርድዎ ኵሉ ብዝኀ ማኅበሮሙ ለደቂቀ እስራኤል ፍና ሰርክ።
7
ወይንሥኡ እምደሙ ወይደዩ ውስተ ራግዛት ክልኤቱ ወውስተ መርፈቁ ለውእቱ ቤት ኀበ ይበልዕዎ።
8
ወይበልዑ ሥጋሁ በዝ ሌሊት ጥብሶ በእሳት ወናእተ ምስለ ሐምለ ብሒእ ትበልዑ።
9
ወኢትብልዑ እምኔሁ ጥራየ ወኢብስሎ በማይ እንበለ ጥብሶ በእሳት ርእሶ ምስለ እገሪሁ።
10
ወትዌድእዎ ወኢታተርፉ እምኔሁ ለነግህ ወዐጽሞ ኢትስብሩ እምኔሁ ወለእመቦ ዘተርፈ እምኔሁ ለነግህ አውዕይዎ በእሳት።
11
ወከመዝ ወባሕቱ ብልዕዎ እንዘ ቅኑት ሐቌክሙ ወአሣእኒክሙ ውስተ እገሪክሙ ወቀስታማቲክሙ ውስተ እደዊክሙ ወትበልዕዎ እንዘ ትጔጕኡ እስመ ፋሲካሁ ለእግዚአብሔር ውእቱ።
12
ወእመጽእ ውስተ ምድረ ግብፅ በዛ ሌሊት ወእቀትል ኵሎ በኵረ በምድረ ግብፅ እምሰብእ እስከ እንስሳ ወእገብር በቀለ እምኵሉ አማልክተ ግብፅ አነ እግዚአብሔር።
13
ወይኩን ዝደም ተአምረ ለክሙ ውስተ አብያት ኀበ ሀለውክሙ ህየ ወእሬእዮ ለውእቱ ደም ወእከድነክሙ ወኢይከውን ዲቤክሙ መቅሠፍት ለተቀጥቅጦ ሶበ አምጻእክዋ ዲበ ምድረ ግብፅ።
በዓለ ናእት
(ዘሌ. 23:4-8፣ ዘኁ. 28:16-25፣ ዘዳ. 16:1-8)
14
ወትኩንክሙ ዛዕለት ተዝካረ ወትገብሩ በዓለ እግዚአብሔር ባቲ በመዋዕሊክሙ ሕገ ዘለዓለም በዓልክሙ ይእቲ።
15
ሰቡዐ ዕለተ ናእተ ትበልዑ ወአመ ቀዳሚት ዕለት ታማስኑ ብሑአ እምአብያቲክሙ ወኵሉ ዘበልዐ ብሑአ ለትሠሮ ይእቲ ነፍስ እምእስራኤል እምዕለት ቀዳሚት እስከ ዕለት ሳብዕት።
16
ወዕለት ቀዳሚት ትሰመይ ቅድስተ ወዕለት ሳብዕት ትኩንክሙ ቅድስተ ወኵሎ ግብረ ሐሪስ ኢትግበሩ ቦንቱ ዘእንበለ ኵሉ ዘይትገበሩ ለኵሉ ነፍስ ዘባሕቲቱ ይትገበር ለክሙ።
17
ወዕቀብዋ ለዛቲ ትእዛዝ እስመ በዛቲ ዕለት አውፅኦ ለኀይልክሙ እምድረ ግብፅ ወትገብርዋ ለዛቲ ዕለት በዓላቲክሙ ሕገ ዘለዓለም።
18
ወትቀድሙ ትእኅዙ እምዕለተ ዐሡሩ ወረቡዑ ለዝ ወርኅ ዘትቀድሙ እምሰርኩ ትበልዑ ናእተ እስከ አመ ፳ወ፩ለዝ ወርኅ እስከ ሰርክ።
19
ሰቡዐ ዕለተ ብሑእ ኢይትረከብ ውስተ አብያቲክሙ ወኵሉ ዘበልዐ ብሑአ ለትሠሮ ይእቲ ነፍስ እማኅበረ እስራኤል እምግዩር ወእምዘ ፍጥረቱ እምድርክሙ።
20
ኵሎ ብሑአ ኢትብልዑ በኵሉ መኃድሪክሙ ናእተ ብልዑ።
21
ወጸውዖሙ ሙሴ ለኵሉ አዕሩገ እስራኤል ወይቤሎሙ፦ ሑሩ ንሥኡ ለክሙ በግዐ በበዘመድክሙ ወሕርዱ ለፋሲካ።
22
ወንሥኡ እስረተ አዞብ ወጽብኅዎ እምዝኩ ደም ዘኀበ ኆኅት ወሢምዎ ውስተ መርፈቅ ወዲበ ክልኤሆሙ ራግዛት እምውእቱ ደም ዘኀበ ኆኅት ለውእቱ ቤት ወአንትሙ ኢትፃኡ እምውእቱ ቤት እስከ ይጸብሕ።
23
ወይመጽእ እግዚአብሔር ከመ ይቅትሎሙ ለግብፅ ወይሬእዮ ለውእቱ ደም ውስተ መርፈቅ ወውስተ ክልኤሆሙ ራግዛት ወይትዐደዋ እግዚአብሔር ለይእቲ ኆኅት ወኢየኀድጎ ለቀታሊ ይባእ ውስተ አብያቲክሙ ከመ ይቅትል።
24
ወዕቀቡ ዘሕገ ይኩንክሙ ወለውሉድክሙ ለዓለም።
25
ወእመ ቦእክሙ ውስተ ምድር እንተ ይሁበክሙ እግዚአብሔር ለክሙ ዘነበበ ዕቀብዋ ለዛቲ ሥርዐት።
26
ወእመ ይቤለክሙ ውሉድክሙ፦ ምንትኑ ዛቲ ሥርዐት?
27
ትብልዎሙ፦ መሥዋዕተ ፋሲካሁ ዝንቱ ለእግዚአብሔር ዘከደነ አብያቲሆሙ ለደቂቀ እስራኤል በምድረ ግብፅ ኣመ ቀተሎሙ ልግብፅ፡ ወአድኀነ አብያቲነ።
28
ወደነነ ሕዝብ ወሰገደ፤ ወሖሩ ወገብሩ ደቂቀ እስራኤል በከመ አዘዞሙ እግዚአብሔር ለሙሴ ወለአሮን ከማሁ ገብሩ።
29
ወሶበ ኮነ መንፈቀ ሌሊት ቀተለ እግዚአብሔር ኵሎ በኵረ በምድረ ግብፅ እምበኵረ ፈርዖን ዘይነብር ዲበ መንበረ መንግሥት እስከ በኵረ ፄዋዊት ቀዳሒት ወኵሎ በኵረ እንስሳ።
30
ወተንሥአ ፈርዖን በሌሊት ወኵሉ ዐበይቱ ወኵሉ ግብፅ ወኮነ አውያት ዓቢይ በኵሉ ምድረ ግብፅ እስመ አልቦ ቤተ ዘአልቦ ውስቴቶን ምውተ።
31
ወጸውዖሙ ፈርዖን ለሙሴ ወለአሮን በሌሊት ወይቤሎሙ፦ ተንሥኡ ወፃኡ እምሕዝብየ አንትሙሂ ወደቂቀ እስራኤልሂ ወሑሩ ወተፀመድዎ ለእግዚአብሔር አምላክክሙ በከመ ትቤሉ።
32
አባግዒክሙሂ ወአልህምቲክሙ ንሥኡ ወሑሩ ወባርኩኒ ኪያየ።
33
ወአጽሐብዎሙ ግብፅ ለሕዝበ እስራኤል ከመ ፍጡነ ያውፅእዎሙ እምድረ ግብፅ እስመ ይቤሉ፦ ኵልነ ንመውት።
34
ወነሥኡ ሕዝብ ሐሪጾሙ እንበለ ይትበሓእ ብሑኦሙ ዕቁረ በአልባሲሆሙ ዲበ መታክፎሙ።
35
ወገብሩ ደቂቀ እስራኤል በከመ አዘዞሙ ሙሴ ወአስተውሐሱ እምግብፅ ንዋየ ብሩር ወወርቅ ወልብስ።
36
ወወሀቦሙ እግዚአብሔር ሞገሰ ለሕዝበ እስራኤል በቅድሜሆሙ ለግብፅ ወአውሐስዎሙ ወሐብለይዎሙ ለግብፅ።
37
ወግዕዙ ደቂቀ እስራኤል እምራምሴ ውስተ ሶኮታ ስሳ እልፍ አጋር ዕደው ዘእንበለ ዘምስለ ንዋይ።
38
ወዘተደመረ ዘዓርገ ምስሌሆሙ ብዙኅ ወበግዕ ወላህም ወእንስሳ ብዙኅ ጥቀ።
39
ወሐበዙ ሐሪጾሙ ዘአውጽኡ እምግብፅ ወገብርዎ ዳፍንተ ናእተ እስመ እንበለ ያብሕኡ አውጽእዎሙ ግብፅ ወኢክህሉ ነቢረ ወኢገብሩ ሎሙ ሥንቀ ለፍኖት።
40
ወኅድረቶሙ ለደቂቀ እስራኤል ዘነበሩ ምድረ ግብፅ ወምድረ ከናአን እሙንቱ ወአበዊሆሙ አርበዕተ ምእት ወሠላሳ ዓመት።
41
ወኮነ እምድኅረ አርበዕተ ምእት ወሠላሳ ዓመት ወጽአ ኵሉ ኀይለ እግዚአብሔር እምድረ ግብፅ ሌሊተ።
42
እምቅድመ ዕቅበቱ ውእቱ ለእግዚአብሔር ከመ ያውጽኦሙ እምድረ ግብፅ ወኪያሃ ሌሊተ ይእቲ ቅድመ ዕቅበቱ ለእግዚአብሔር ከመ የሀልው ኵሉ ደቂቀ እስራኤል በትውልዶሙ።
43
ወይቤሎሙ እግዚአብሔር ለሙሴ ወለአሮን፦ ዝውእቱ ሕጉ ለፋሲካ ኵሉ ዘእምባዕድ ዘመድ ኢይብላዕ እምኔሁ።
44
ወኵሉ ገብር ዘኮነ ወዘበሤጥ ትገዝርዎ ወይእተ ጊዜ ይበልዕ እምኔሁ።
45
ኀደሪ ወገባኢ ኢይብላዕ እምኔሁ።
46
ወበአሐዱ ቤት ይትበላዕ ወኢታውጽኡ አፍአ እምቤት እምውእቱ ሥጋ ወዐጽሞሂ ኢትስብሩ።
47
ወኵሉ ማኅበረ እስራኤል ለይግበሮ።
48
ወእመቦ ዘመጽአ ኀቤክሙ ግዩር ወገብረ ፋሱካሁ ለእግዚአብሔር ትገዝር ኵሎ ተባዕቶ ወይእተ ጊዜ ይሀውእ ይግሀሮ ወይከውነክሙ ከመ ትውልደ ብሔሩ ወኵሉ ቈላፍ ኢይብላዕ እምኔሁ።
49
አሐዱ ሕግ ይኩን ለሐቃል ወለግዩር ወለዘይመጽእ ኀቤክሙ።
50
ወገብሩ ደቂቀ እስራኤል በከመ አዘዞሙ እግዚአብሔር ለሙሴ ወለአሮን ከማሁ ገብሩ።
51
ወኮነ በይእቲ ዕለት አውጽኦሙ እግዚአብሔር ለደቂቀ እስራኤል እምድረ ግብፅ ምስለ ኀይሎሙ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 13
1
ወይቤሎ እግዚአብሔር ለሙሴ፦
2
ቀድስ ሊተ ኵሎ በኵረ ቀዳሚ ውሉድ ዘይፈትሕ ኵሎ ሕምሰ እምደቂቀ እስራኤል እምሰብእ እስከነ እንስሳ ሊተ ውእቱ።
3
ወይቤሎሙ ሙሴ ለሕዝብ፦ ተዘከርዋ ለዛቲ ዕለት እንተ ባቲ ወፃእክሙ እምብሔረ ግብፅ እምቤት ቅንየት እስመ በእድ ጽንዕት አውጽአክሙ እግዚአብሔር እምዝየ ወኢትብልዑ ብሑአ።
4
እስመ በዛቲ ዕለት ትወጽኡ አንትሙ በወርኀ ሃሌሉያ ኔሳን።
5
ወእመ ወሰደክሙ እግዚአብሔር ውስተ ምድረ ከናኔዎን ወኬጤዎን ወአሞሬዎን ወኤዌዎን ወኢያቡሴዎን ወጌርጌሴዎን ወፌሬዜዎን ዘመሐለ ከመ የሀቦሙ ለአበዊክሙ ምድረ እንተ ትውሕዝ ሐሊበ ወመዓረ ወተዘከርዋ ለዛቲ ሥርዐት በዝ ወርኅ።
6
ሰዱሰ ዕለተ ትበልዑ ናእተ ወሳብዕት ዕለት በዓሉ ለእግዚአብሔር።
7
ናእተ ትበልዑ ሰቡዐ ዕለተ ወኢያስተርኢክሙ ብሑእ ወኢየሀሉ ብሕእት ውስተ ኵሉ አድባሪክሙ።
8
ወትዜንዎ ለወልድከ በይእቲ ዕለት ወትብሎ፦ በእንተዝ ገብሮ እግዚአብሔር ሊተ አመ ወፃእኩ እምብሔረ ግብፅ፤
9
ከመ ይኩን ለከ ተአምረ ውስተ እደዊከ ወተዝካረ ቅድመ አዕይንቲከ ወከመ ይኩን ሕጉ ለእግዚአብሔር ውስተ አፉከ እስመ በእድ ጽንዕት አውጽአከ እግዚአብሔር እምግብፅ።
10
ወዕቀብዎ ለዝንቱ ሕግ በበጊዜሁ እምዕለት ለዕለት።
11
ወሶበ ወሰደከ እግዚአብሔር ውስተ ምድረ ከናኔዎን እንተ መሐለ ለአበዊከ ወወሀበካሃ፤
12
ትፍልጥ ኵሎ ዘይፈትሕ ሕምሰ እመራዕይከ ወእምእንስሳከ ዘተወልደ ተባዕተ ለእግዚአብሔር።
13
ወኵሉ ዘይፈትሕ ሕምሰ እድግት ትዌልጦ በበግዕ ወእመ ኢወለጥካሁ ትቤዝዎ ወኵሎ በኵረ ተባዕት እምውሉድከ ትቤዝዎ።
14
ወእመ ተስእለከ ወልድከ እምድኅረዝ ወይቤለከ፦ ምንተ ውእቱዝ? ወትብሎ፦ እስመ በእድ ጽንዕት አውጽአነ እግዚአብሔር እምድረ ግብፅ እምቤተ ቅንየት።
15
አመ አበየ ፈርዖን ፈንዎተነ ቀተለ ኵሎ በኵረ በምድረ ግብፅ እምበኵረ ሰብእ እስከ እንስሳ ወበእንተዝ አነ እሠውዕ ለእግዚአብሔር ኵሎ ተባዕተ ዘይፈትሕ ሕምሰ ወኵሎ በኵረ ውሉድየ እቤዙ።
16
ወይኩን ተአምረ ውስተ እዴከ ወዘኢይሴስል እምቅድመ ዐይንከ እስመ በእድ ጽንዕት አውጽአነ እግዚአብሔር።
17
ወሶበ ፈነዎሙ ፈርዖን ለሕዝብ ኢመርሖሙ እግዚአብሔር ፍኖተ ፍልስጥኤም እስመ ቅርብት ይእቲ፡ እስመ ይቤ እግዚአብሔር፦ ዮጊ ይኔስሕ እምከመ ርእየ ቀትለ ወይገብእ ውስተ ግብፅ።
18
ወዐገቶሙ እግዚአብሔር ለሕዝብ ላዕለ ፍኖተ ሐቅለ ባሕረ ኤርትራ ወበኀምስ ትውልድ ዐርጉ ደቂቀ እስራኤል እምድረ ግብፅ።
19
ወነሥአ ሙሴ አዕጽምቲሁ ለዮሴፍ ምስሌሁ እስመ መሐላ አምሐሎሙ ለደቂቀ እስራኤል ወይቤሎሙ፦ አመ ኀውጾ ይኄውጸክሙ እግዚአብሔር ንሥኡ አዕጽምትየ ወአውጽኡ ምስሌክሙ እምዝየ።
20
ወግዕዙ ደቂቀ እስራኤል እምሶኮት ወሐደሩ ውስተ ኦቶም ዘመንገለ በድው።
21
ወእግዚአብሔር ይመርሖሙ መዓልተ በዐምደ ደመና ወሌሊተ በዐምደ እሳት።
22
ወኢሰሰለ ዐምደ ደመና መዓልተ ወኢዐምደ እሳት ሌሊተ እምቅድመ ኵሉ ሕዝብ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 14
1
ወይቤሎ እግዚአብሔር ለሙሴ፦
2
በሎሙ ለደቂቀ እስራኤል ወይግብኡ ወይኅድሩ አንጻረ ኢጴውሎስ ማእከለ መግዱሎ ወማእከለ ባሕር መንገለ ብዕልሴፎን ቅድሜሆሙ ኀደሩ ኀበ ባሕር።
3
ወይብል ፈርዖን፦ በእንተ ደቂቀ እስራኤል ሳኰዩ እሙንቱ ውስተ ምድር አርከበቶሙ ሐቅል።
4
ወአነ አጸንዕ ልቦ ለፈርዖን ወይዴግኖሙ እምድኅሬሆሙ ወእሴባሕ አነ በፈርዖን ወበኵሉ ሐራሁ ወይእምሩ ኵሉ ግብፅ ከመ አነ ውእቱ እግዚአብሔር፤ ወገብሩ ከማሁ።
5
ወዜነውዎ ለንጉሠ ግብፅ ከመ ነፍጸ ሕዝብ ወተመይጠ ልቡ ለፈርዖን ወዘዐበይቱ ዲበ ሕዝብ ወይቤ ምንትኑዝ ዘገበርነ ከመ ንፈንዎሙ ለደቂቀ እስራኤል ከመ ኢይትቀነዩ ለነ።
6
ወአንሥአ ፈርዖን ኵሎ ሰረገላቲሁ ወኵሎ ሕዝቦ አስተጋብአ ምስሌሁ።
7
ወነሥአ ስድስተ ምእት ሰረገላ ኅሩየ ወኵሉ አፍራሶሙ ለግብፅ ወሠለሶሙ ለኵሉ።
8
ወአጽንዐ እግዚአብሔር ልቦ ለፈርዖን ለንጉሠ ግብፅ ወዴገነ ድኅሬሆሙ ለደቂቀ እስራኤል ወደቂቀ እስራኤልሰ የሐውሩ በእድ ልዕልት።
9
ወዴገንዎሙ ግብፅ እምድኅሬሆሙ ወረከብዎሙ በኀበ ተዓየኑ መንገለ ባሕር ወኵሉ ፈረስ ወኵሉ ሰረገላ ፈርዖን ወሐራሁ አንጻረ እጰውሊዮስ መንገለ ብዕለ ሴፎን።
10
ወተንሥአ ፈርዖን ወነጸሩ ደቂቀ እስራኤል ወርእይዎሙ ወይግዕዙ ግብፅ ድኅሬሆሙ ወፈርሁ ጥቀ ወአውየው ደቂቀ እስራኤል ኀበ እግዚአብሔር።
11
ወይቤልዎ ለሙሴ፦ ዝኅርነሂ ከመ ኢየሀሉ ውስተ ብሔረ ግብፅ አውጻእከነ ትቅትለነ ውስተ በድው? ወምንትኑዝ ዘገበርከ ላዕሌነ ዘአውጻእከነ እምብሔረ ግብፅ?
12
አኮሁ ዝውእቱ ቃልነ ዘንቤለከ በብሔረ ግብፅ፦ ኅድገነ ንትቀነይ ለግብፅ እስመ ይኄይሰነ ተቀንዮተ ለግብፅ እመዊት በበድው?
13
ወይቤሎሙ ሙሴ ለሕዝብ፦ ተአመኑ ወቁሙ ወትርአዩ መድኀኒተ እምኀበ እግዚአብሔር እንተ ይገብር ለነ ዮም እስመ ከመ ትሬእይዎሙ ዮም ለግብፅ ዳግመ ኢትሬእይዎሙ እንከ ጕንዱየ ለዓለም።
14
ወእግዚአብሔር ይፀብእ ለክሙ፡ ወአንትሙሰ አርምሙ።
15
ወይቤሎ እግዚአብሔር ለሙሴ፦ ለምንት ትጸርሕ ኀቤየ? በሎሙ ለደቂቀ እስራኤል ይንድኡ እንስሳሆሙ።
16
ወአንተሰ ንሣእ በትረከ ወስፋሕ እዴከ ዲበ ባሕር ወዝብጣ ወይባኡ ደቂቀ እስራኤል ውስተ ማእከለ ባሕር ላዕለ የብስ።
17
ወናሁ አነ አጸንዕ ልቦ ለፈርዖን ወለኵሉ ግብፅ ወይበውኡ ድኅሬሆሙ ወእሴባሕ አነ በፈርዖን ወበኵሉ ሐራሁ ወበሰረገላቲሁ ወበኵሉ አፍራሲሁ።
18
ወያእምሩ ኵሉ ግብፅ ከመ አነ እግዚአብሔር ተሰቢሕየ በፈርዖን ወበሰረገላሁ ወበኵሉ አፍራሲሁ።
19
ወሰሰለ መልአከ እግዚአብሔር ዘየሐውር ቅድመ ትዕይንቶሙ ለደቂቀ እስራኤል ወቆመ እምድኅሬሆሙ ወሰሰለ ዐምደ ደመና እምቅድሜሆሙ ወቆመ እምድኅሬሆም።
20
ወቦአ ማእከለ ትዕይንቶሙ ለግብፅ ወማእከለ ትዕይንቶሙ ለእስራኤል ወኮነ ቆባር ወጽልመት ወኢተደመሩ በበይናቲሆሙ ኵለንታሃ ሌሊተ።
21
ወሰፍሐ ሙሴ እዴሁ ዲበ ባሕር ወአምጽአ ላዕለ ባሕር ነፋሰ አዜብ ላዕለ ባሕር ጽኑዐ ኵሉ ሌሊተ ወገብራ ለባሕር የብሰ ወሠጠጦ ለማይ።
22
ወቦኡ ደቂቀ እስራኤል ማእከለ ባሕር ላዕለ የብስ ወማይሰ ኮነ አረፍተ በየማኖሙ ወአረፍተ በፀጋሞሙ።
23
ወዴገንዎሙ ግብፅ ወቦኡ ድኅሬሆሙ ወኵሉ አፍራሰ ፈርዖን ወሰረገላቲሁ ወመስተጽዕናን ቦኡ ማእከለ ባሕር።
24
ወሶበ ኮነ ዕቅበተ ሌሊት እንተ አፈ ጽባሕ ወነጸረ እግዚአብሔር ውስተ ትዕይንቶሙ ለግብፅ በዐምደ እሳት ወደመና ወአዘዘ ላዕለ ትዕይንተ ግብፅ።
25
ወአሰረ ማእሰርተ ሰረገላቲሆሙ ወወሰዶሙ በሥቃይ ወይቤሉ ግብፅ፦ ንንፈጽ እምገጾሙ ለእስራኤል እስመ እግዚአብሔር ይፅብዕ ሎሙ።
26
ወይቤሎ እግዚአብሔር ለሙሴ፦ ስፋሕ እዴከ ዲበ ባሕር ወይትገባእ ማይ ዲበ ግብፅ ወዲበ ሰረገላቲሁ ወዲበ መስተጽዕናኒሆሙ።
27
ወሰፍሐ ሙሴ እዴሁ ዲበ ባሕር ወከደኖሙ ባሕር በዕለቱ ወዐገቶሙ እምድኅር ወጐዩ ግብፅ ውስተ ባሕር ወነገፎሙ እግዚአብሔር ለግብፅ ማእከለ ባሕር።
28
ወተመይጠ ባሕር ወተሰጥሙ ምስለ ሰረገላቲሆሙ ወመስተጽዕናኒሆሙ ወኵሉ ኀይሉ ለፈርዖን በከመ መጽኡ ውስተ ባሕር ወአልቦ ዘተርፈ እምእለ መጽኡ ኵሎሙ ወኢአሐዱ።
29
ወደቂቀ እስራኤል ሖሩ ውስተ ይብስት ባሕር፡ ወባሕርኒ አረፍተ ኮኖሙ እምይምን ወእምፅግም።
30
ወአድኀኖሙ እግዚአብሔር ለእስራኤል በይእቲ ዕለት እምውስተ እዴሆሙ ለግብፅ፡ ወርእዩ እስራኤል ከመ ሞቱ ግብፅ በውስተ ድንጋጉ ለባሕር።
31
ወርእዩ እስራኤል እደ ዐቢየ ዘገብረ እግዚአብሔር ለግብፅ፡ ወፈርሀ ሕዝብ ለእግዚአብሔር፤ ወአምኑ በእግዚአብሔር ወሙሴሃኒ ላእኮ አዕበዩ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 15
1
ወባረከ ዘቡራኬ ሙሴ ወደቂቀ እስራኤል ለእግዚአብሔር በፍትሐተ ቃል እንዘ ይብሉ፦
ንባርኮ ለእግዚአብሔር እስመ ክበር ውእቱ ወሎቱ ይደሉ ስባሔ፤
ንሴብሖ ለእግዚአብሔር ስቡሐ ዘተሰብሐ፡
ፈረሰ ወመስተፅዕኖ ወረወ ውስተ ባሕር።
2
ረዳኢየ ወመሰውረ ኮነኒ ለአድኅኖትየ፤
ውእቱ አምለኪየ ወእሴብሖ፤
አምላኩ ልአቡየ ወአሌዕሎ።
3
እግዚአብሔር ይቀጠቅጥ ፀብአ፤
ወእግዚአብሔር ስሙ።
4
ሰረገላቲሁ ለፈርዖን ወሰራዊቶ ወረወ ውስተ ባሕር፤
ኅሩያነ ወመስተጽዕናነ በመሥልስት፡
ወተሰጥሙ ውስተ ባሕረ ኤርትራ።
5
ወደፈኖሙ ማዕበል፤
ወተሰጥሙ ውስተ ቀላይ ከመ እብን።
6
የማንከ እግዚኦ ተሰብሐ በኀይል፤
የማነ እዴከ እግዚኦ ሠረወቶሙ ለፀር።
7
ወበብዝኀ ስብሐቲከ ቀጥቀጥኮሙ ለጸላዕትከ፤
ፈነውከ መዐተከ ወበልዖሙ ከመ ብርዕ።
8
ወበመንፈሰ መዐትከ ቆመ ማይ፤
ወጠግአ ከመ እረፍት ማይ፤
ወረግአ ማዕበል በማእከለ ባሕር።
9
ወይቤ ጸላኢ፦ ዴጊንየ እእኅዞሙ እትካፈል ምህርካ፡
ወአጸግባ ለነፍስየ፤
እቀትል በመጥባሕትየ ወእኴንን በእዴየ።
10
ፈነውከ መንፈሰከ ወደፈኖሙ ባሕር፤
ወተሠጥሙ ከመ ዐረር ውስተ ማይ ብዙኅ።
11
መኑ ይመስለከ እምነ አማልክት እግዚኦ?
ወመኑ ከማከ ስቡሕ በውስተ ቅዱሳን?
መንክር ስብሐቲከ ወትገብር መድምመ።
12
ሰፋሕከ የማነከ ወውሕጠቶሙ ምደር።
13
ወመራሕኮሙ ለሕዝብከ እለ ቤዘውከ፤
ወአስተፈሣሕከ በኀይልከ ተረፈ መቅደስከ።
14
ሰምዑ አሕዛብ ወተምዕዑ፤
ወአኀዞሙ ማሕምም ለእለ ይነብሩ ፍልስጥኤም።
15
ወይእተ አሚረ መምዑ መሳፍንተ ኤዶም፤
ወአኀዞሙ ረዓድ ለመላእክተ ሞአብ፤
ወተመስው ኵሎሙ እለ ይነብሩ ከናአን።
16
ወአኀዞሙ ፍርሀት ወረዓድ፤
ኀይለ መዝራዕትከ ጸንዐ እምኰኵሕ፤
እስከ የኀልፍ ሕዝብከ እግዚኦ፤
እስከ የኀልፍ ሕዝብከ ዝንቱ ሕዝብ ዘቤዞከ።
17
ወወሰድኮሙ ወተከልኮሙ ውስተ ደብረ መቅደስከ፤
ውስተ ድልው ማኅደርከ እግዚኦ፤
ዘገበርከ ቅዱስ እግዚኦ ዘአስተደለወ እደዊከ።
18
ይነግሥ እግዚአብሔር ለዓለም ወለዓለመ ዓለም ወዓዲ።
19
እስመ ቦአ ሰረገላተ ፈርዖን ምስለ አፍራሲሁ ወመስተጽዕናን ውስተ ባሕር ወአስተጋብአ ላዕሌሆሙ እግዚአብሔር ማየ ባሕር ወደቂቀ እስራኤልሰ ኀለፉ እንተ የብስ በማእከለ ባሕር።
20
ወነሥአት ማርያ ነቢያዊት እኅቱ ለአሮን ከበሮ ውስተ እዴሃ ወወፅኣ ኵሎን አንስት ድኅሬሃ በከበሮ ወቡራኬ።
21
ወቀደመት ማርይ ወትቤ፦
ንባርክ እግዚአብሔር ይትነከር ውእቱ፡
ይትነከር ፈረሰ ወዘይፄዐን ላዕሌሁ ወረዎሙ ውስተ ባሕር።
22
ወአውጽአ ሙሴ ደቂቀ እስራኤል እምባሕር ዕሙቅ ወወሰዶሙ ውስተ ገዳም ዘሱር ወግዕዙ ሠሉሰ ዕለተ ገዳመ ወኢረከቡ ማየ ከመ ይስተዩ በምራ።
23
ወስእኑ ሰትየ እምራ እስመ መሪር ማዩ ወበእንተ ከማሁ ተሰምየ ውእቱ ፍና መሪር።
24
ወአንጐርጐሩ ሕዝብ ላዕለ ሙሴ ወይቤሉ፦ ምንተ ንሰቲ?
25
ወአውየወ ሙሴ ኀበ ፈጣሪ ወአርአዮ እግዚአብሔር ዕፀ ወወደዮ ውስተ ማይ ወጥዕመ ማዩ ወበህየ አርአዮ ጽድቀ ወፍትሐ ወአመከሮ።
26
ወይቤ፦ ለእመ ትሰምዕ ወታጸምእ ቃለ እግዚአብሔር ዘፈጣሪከ ወጽድቀ ትገብር በቅድሜሁ ወታጸምእ ትእዛዘ ዘአዘዘከ ኵሎ ደዌ ዘአምጻእኩ ሎሙ ለግብፅ ኢይፌኑ ላዕሌከ አነ እግዚአብሔር መሀኪከ።
27
ወበጽሑ ኤሌም፡ ወሀለው ህየ ዐሠርቱ ወክልኤቱ አንቅእት ማያት ወሰብዓ ጥቃ ማያት ብቅለቶን፡ ወተዐየኑ ህየ በኀበ ማይ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 16
1
ወግዕዙ እምኤሌም ወመጽኡ ኵሉ ደቂቀ እስራኤል ውስተ ገዳም ዘሲን ወውእቱ ማእከለ ኤሌም ወሲና አመ ዐሡር ወኀሙስ ዕለት ለካልእ ወርኅ እምዘ ወፅኡ እምድረ ግብፅ።
2
ወአንጐርጐረ ኵሉ ሕዝብ ደቂቀ እስራኤል በላዕለ ሙሴ ወአሮን።
3
ወይቤልዎሙ ደቂቀ እስራኤል፦ ሶበ ሞትነ በመቅሠፍተ እግዚአብሔር በምድረ ግብፅ አመ ንነብር ጠቃ ጸሀርት ዘሥጋ ወንበልዕ ኅብስተ እስከ ንጸግብ አምጻእከነ አንተ ውስተዝ ገዳም ከመ ትቅትል ኵለነ በኀበ ተጋባእነ።
4
ወይቤሎ እግዚአብሔር ለሙሴ፦ ናሁ አነ ኣወርድ ለክሙ ኅብስተ እምሰማይ ወይምጻእ ሕዝብ ወያስተጋብእ ለለ ዕለት ከመ አመክሮሙ ለእመ የሐውሩ በሕግየ ወእመ አልቦ።
5
ወአመ ዕለተ ዐርብ ያስተዳልው ዘአብኡ ይኩኖሙ ካዕበተ ለለዕለት ወዘአስተጋብኡ ዘልፈ ለለዕለቱ።
6
ወይቤሉ ሙሴ ወአሮን ለኵሉ ሕዝበ እስራኤል፦ እምሰርክ ታአምሩ ከመ እግዚአብሔር አውጽአክሙ እምድረ ግብፅ።
7
ወነግህ ትሬእዩ ኀይለ እግዚአብሔር ሰሚዖ ነጐርጓረክሙ እግዚአብሔር ወንሕነ ምንት ንሕነ ዘታንጐረጕሩ በላዕሌነ።
8
ወይቤ ሙሴ፦ ሰርከ ይሁበክሙ እግዚአብሔር ሥጋ ትብልዑ ወነግህ ኅብስተ እስከ ትጸግቡ እስመ ሰምዐ እግዚአብሔር ነጐርጓረክሙ ነጐርጓር ዘታንጐረጕሩ አንትሙ በላዕሌነ ወንሕነ ምንት ንሕነ ወዝ ነጐርጓርክሙ አኮ በላዕሌነ ዘታንጐረጕሩ አላ በላዕለ ፈጣሪ።
9
ወይቤ ሙሴ ለአሮን፦ በል ለኵሉ ኀበ ተጋብኡ ደቂቀ እስራኤል፦ ቅረቡ ቅድመ ፈጣሪ እስመ ሰምዐ ነጐርጓረክሙ።
10
ወሶበ ይትናገር አሮን ለኵሉ ኀበ ተጋብኡ ደቂቀ እስራኤል ወተመይጡ ውስተ ገዳም ወሠርሐ እግዚአብሔር ተርእየ በደመና።
11
ወይቤ እግዚአብሔር ለሙሴ፦
12
ሰማዕኩ ነጐርጓሮሙ ለደቂቀ እስራኤል ወበሎሙ፦ ሰርከ ትበልዑ ሥጋ ወጸቢሖ ትጸግቡ ኅብስተ ወታአምሩ ከመ አነ እግዚአብሔር ፈጣሬ ዚአክሙ።
13
ወመስየ ወመጽአ ፍርፍርት ወከደነ ኵሎ ትዕይንቶሙ ወነግሀ እንዘ የኀድግ ህቦ በኵርጓኔ ትዕይንቶሙ፤
14
እምፍጽመ ገዳም ድቁቅ ከመ ተቅዳ ወጸዐዳ ከመ አስሐትያ ውስተ ምድር።
15
ወርእዩ ደቂቀ እስራኤል፡ ወይቤ ብእሲ ለካልኡ፦ ምንት ውእቱዝ? እስመ ኢያአምሩ፤ ወይቤሎሙ ሙሴ፦ ዝውእቱ ኅብስት ዘወሀበክሙ እግዚአብሔር ከመ ትብልዑ።
16
ዝውእቱ ቃል ዘይቤ እግዚአብሔር፦ አስተጋብኡ እምውስቴቱ በንዋይክሙ ለለ ብእሲ በበ ኊልቈ ሰብኡ ለለርእሱ በንዋዩ ለያስተጋብእ።
17
ወገብሩ ከማሁ ደቂቀ እስራኤል አስተጋብኡ ዘብዙኅኒ ወዘሕዳጥኒ።
18
ወሰፈሩ በጎሞር ወኢፈድፈደ ለዘ ብዙኀ አስተጋብአ ወኢኀጸጸ ለዘ ኅዳጠ አስተጋብአ ብእሲ ብእሲ ለለማኅደሩ አስቲጋብአ።
19
ወይቤሎሙ ሙሴ ለደቂቀ እስራኤል፦ ወኢታትርፉ ለጌሠም።
20
ወኢሰምዕዎ ለሙሴ ወአቤቱ ለነግህ ወዐጽየ ወጼአ ወተምዐ ሙሴ በላዕሌሆሙ።
21
ወአስተጋብኡ በበነግህ ለለርእሱ ወእምከመ ሞቀ ፀሐይ ይምሁ።
22
ወበዕለተ ዐርብ ያስተጋብኡ ካዕበተ ጎሞር ለለአሐዱ ወቦአ ኵሉ መኳንንተ ማኅበር ወይቤልዎ ለሙሴ።
23
ወይቤሎሙ ሙሴ፦ ዝውእቱ ዘይሎሙ ሙሴ፤ ሰንበተ ዕረፍት ወቡርክት ለእግዚአብሔር ጌሠመ ዘትግበሩ ሀለወክሙ ግበሩ ወዘታብስሉ ሀለወክሙ አብስሉ ወዘተርፈ አትርፉ።
24
ወአትረፉ ለነግህ በከመ አዘዘ ሙሴ ወኢጼአ ወዕጼሂ ኢተፈጥረ በላዕሌሁ።
25
ወይቤሎሙ ሙሴ፦ ብልዑ ዮም እስመ ዮም ሰንበት ዘእግዚአብሔር ኢትረክቡ በገዳም።
26
ሰዱሰ ዕለተ ታስተጋብኡ ወአመ ሳብዕት ዕለት ሰንበት አሜሃ ኢትረክቡ።
27
ወአመ ሳብዕት ዕለት ቦዘወጽአ እምውስተ ሕዝብ ከመ ያስተጋብእ ወኢረከበ።
28
ወይቤሎ እግዚአብሔር ለሙሴ፦ እስከ ማእዜ ተአብዩ ትእዛዝየ ሰሚዐ ወሕግየ?
29
ርእዩ እግዚአብሔር ወሀበክሙ ዘዕለተ ሰንበት በእንተዝ ወሀበክሙ በዕለተ ዐርብ ምሳሐ ለክልኤ ዕለት ወይንበር ብእሲ ብእሲ ውስተ ማኅደሩ ወኢይጻእ እምንባሪሁ አመ ዕለተ ሰንበት።
30
ወአሰንበተ ሕዝብ በዕለተ ሰንበት።
31
ወሰመይዎ ደቂቀ እስራኤል፦ መና፡ ወከመ ፍሬ ተቅዳ ጸዐዳ ወጣዕሙ ከመ ኢያተ መዓር።
32
ወይቤ ሙሴ፦ ዝውእቱ ቃል ዘአዘዘ እግዚአብሔር፦ ከመ ትምልኡ ጎሞር መና ውስተ መሣይምቲክሙ ለዘመድክሙ ከመ ይርአዩ ኅብስተ ዘበላዕክሙ አንትሙ በገዳም አመ አውጽአክሙ እግዚአብሔር እምድረ ግብፅ።
33
ወይቤሎ ሙሴ ለአሮን፦ ንሣእ ቈጽለ ወርቅ አሐተ ረቃቀ ወግሉ ባቲ ጎሞር ዘመና ወታነብራ ቅድመ እግዚአብሔር ለደኃሪ መዋዕል ለአዝማዲክሙ።
34
እስመ ከመዝ አዘዞ እግዚአብሔር ለሙሴ ወአንበሮ አሮን በቅድመ መርጡል ከመ ይትዐቀብ።
35
ወደቂቀ እስራኤል በልዑ መና ሠላሳ ክረምተ እስከ ይበጽሑ ምድረ ኀበ ያነብሮሙ በልዑ መና እስከ ይበጽሑ ደወለ ፊኒቅ።
36
ወጎሞር ዐሠርቱ እድ ዘሠለስቱ መስፈርት ይእቲ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 17
እግዚአብሔር አውጸአ ማየ እምኰኵሕ
(ዘኁ. 20:1-13)
1
ወአንሥአ ትዕይንቶሙ ኵሉ ደቂቀ እስራኤል እምገዳም ዘሲን በበ ትዕይንቶሙ በቃለ እግዚአብሔር ወበጽሑ ራፊድ ወአልቦ ህየ ዘይሰቲ ማየ።
2
ወግእዞ ሕዝብ ለሙሴ ወይቤልዎ፦ ሀበነ ማየ ዘንሰቲ፤ ወይቤሎሙ ሙሴ፦ ምንተ ትግእዙ ኪያየ ወታሜክርዎ ለእግዚአብሔር?
3
ወጸምኡ በህየ ሕዝብ ማየ ወአጐርጐርዎ ለሙሴ ወይቤልዎ፦ ለምንት አውጻእከነ እምግብፅ? ከመ ትቅትለነ ምስለ ውሉድነ ወምስለ እንስሳነ በጽምእ።
4
ወጸርኀ ሙሴ ኀበ እግዚአብሔር ውይቤ፦ ሚእገብሮ ለዝ ሕዝብ ንስቲተ ክመ ተርፎሙ ወይዌግሩኒ በእብን።
5
ወይቤሎ እግዚአብሔር ለሙሴ፦ ቅድሜሆሙ ሑር ለሕዝብ ወንሣእ ምስሌከ መላህቅተ ሕዝብ ወበትረከ በዘ ቦቱ ዘበጥከ ፈለገ ፅብጥ በእዴከ።
6
ወትመጽእ ለፌ ኀበ አነ እቀውም ለፌ መንገለ ኰኵሕ ዘኮሬብ ወትዘብጦ ለኰኵሕ ወይወፅእ በውስቴቱ ማይ ወይስተይ ሕዝብ ወገብረ ሙሴ በከመ አዘዞ እግዚአብሔር በቅድሜሆሙ ለደቂቀ እስራኤል።
7
ወሰመዮ ለውእቱ፦ ፍና መንሱት ወጋእዝ፡ በእንተ ግእዘት ዘግእዝዎ ደቂቀ እስራኤል ወአመከሩ ፈጣሬ ኵሉ ወይቤሉ፦ ለእመ ሀሎ እግዚአብሔር ወለእመ ኢሀሎ ምስሌነ?
8
ወመጽአ ዐማሌቅ ከመ ይትቃተሉ ምስለ እስራኤል በራፌድ።
9
ወይቤ ሙሴ ለኢየሱስ፦ ኅረይ ለከ ዕደወ ወፃእ ወተአኀዞ ለዐማሌቅ ጌሠመ ወናሁ አነ እቀውም ዲበ ርእሰ ወግር ወበትር ዘእግዚአብሔር ውስተ እዴየ።
10
ወገብረ ኢየሱስ በከመ አዘዞ ሙሴ ወተራከቦ ለዐማሌቅ ወሙሴ ወአሮን ወሆር ዐርጉ ውስተ ርእሳ ለወግር።
11
ወሶበ ያነሥእ ሙሴ እደዊሁ ይወፅእ እስራኤል ወሶበ የዐጽብ ሙሴ ያወርድ እደዊሁ ወይትወፅኡ እስራኤል።
12
ወእደዊሁ ለሙሴ ክቡድ ወአንበሩ እብነ ሎቱ ወይነብሩ ላዕሌሆን አሮን ወሆር ወይጸውሩ እደዊሁ ለሙሴ አሐዱ በለፌ ወአሐዱ በለፌ ወቆማ እደዊሁ ለሙሴ ርቡባቲሆን እስከ ዕርበተ ፀሐይ።
13
ወሜጦሙ ኢየሱስ ለዐማሌቅ ምሰለ ሕዝቡ ወቀተሎሙ በኅፂን።
14
ወይቤሎ እግዚአብሔር ለሙሴ፦ ጸሐፎ ለዝ ተዝካር፡ ወአይድዖ ለኢየሱስ ድምሳሴ እደመስሶሙ ለዐማሌቅ እምታሕተ ሰማይ።
15
ወአሕነጸ ሙሴ ምሥዋዐ ለእግዚአብሔር ወሰመዮ ስሞ፦ ምምሕፃን፤ ** በዕብራይስጥ 'ይህዌህ ንሲ' ይብል።
16
ወይቤ፦ እስመ በእድ ኅብእት ይፀብኦሙ እግዚአብሔር ለዐማሌቅ ለዘመደ ዘመድ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 18
1
ወሰምዐ ዮቶር ሠዋዒ ዘእምድያም ሐሙሁ ለሙሴ ኵሎ ዘገብረ እግዚአብሔር ለእስራኤል ለሕዝቡ ወአውፅኦሙ እግዚአብሔር ለእስራኤል እምግብፅ።
2
ወነሥአ ዮቶር ሐሙሁ ለሙሴ ሲፕራሃ ብእሲቶ ለሙሴ እምዘ ኀደጋ ወክልኤተ ደቂቆ።
3
ወስሙ ለወልደ ሙሴ ለአሐዱ ጌርሳም ወይቤ፦ እስመ ፈላሲ አነ በምድረ ባዕድ፤
4
ወስሙ ለካልእ ወልዱ ኤልያዛር፡ ወይቤ፦ ፈጣሪ ዘአቡየ ረዳኢየ ወአድኅነኒ እምእዴሁ ለፈርዖን።
5
ወመጽአ ዮቶር ሐሙሁ ለሙሴ ወደቁ ወብእሲቱ ኀበ ሙሴ ገዳመ ኀበ ኅደሩ ጕንደ ደብር ዘእግዚአብሔር።
6
ወይቤልዎ ለሙሴ፦ ናሁ ዮቶር ሐሙከ ይበጽሕ ኀቤከ ወብእሲትከ ወክልኤሆሙ ደቂቅከ።
7
ወወጽአ ሙሴ ወተቀበሎ ለሐሙሁ ወአምኆ ወሰአሞ ወተአምኁ በበይናቲሆሙ ወቦኡ ትዕይንተ።
8
ወዜነዎ ሙሴ ለሐሙሁ ኵሎ ዘገብሮ እግዚአብሔር ለፈርዖን ወለግብፅ በእንተ እስራኤል ወኵሎ ሕማመ ዘከመ ሐሙ በፍኖት ወዘከመ አድኀኖሙ እግዚአብሔር።
9
ወደንገፀ ዮቶር በኵሉ ዘገብረ ሎሙ እግዚአብሔር ወአድኀኖሙ እምእደ ግብፅ ወእምእደ ፈርዖን።
10
ወይቤ ዮቶር፦ ቡሩክ እግዚአብሔር ዘአድኀነ ሕዝቦ እምእደ ግብፅ ወእምእደ ፈርዖን።
11
እምይእዜ አእመርኩ ከመ ዓቢይ እግዚአብሔር እምኵሉ አማልክት በበይነዝ ተኰነኑ ሎሙ።
12
ወነሥአ ዮቶር ሐሙሁ ለሙሴ ወገብረ በጽድቅ መሥዋዕተ ለእግዚአብሔር ወመጽአ አሮን ወሊቃነ ሕዝብ ዘእስራኤል ከመ ይብልዑ ኅብስተ ምስለ ሐመ ሙሴ በቅድመ እግዚአብሔር።
ምክረ ዮቴር፡ ሙሴ ሤመ አማልክት ላዕለ እስራኤል
(ዘዳ. 1:9-18)
13
ወአመ ሳኒታ ነበረ ሙሴ ይኰንን ሕዝበ ወይጸንሕ ሕዝብ ሙሴሃ እምነግህ እስከ ሰርክ።
14
ወርእየ ዮቶር ኵሉ ዘይገብር በላዕለ ሕዝብ፡ ወይቤሎ ዮቶር ለሙሴ፦ ምንትኑዝ ዘትገብር በሕዝብ? ባሕቲትከ ትነብር ወኵሉ ሕዝብ ይቀውም እምነግህ እስከ ሰርክ።
15
ወይቤ ሙሴ ለሐሙሁ፦ እስመ ይመጽእ ኀቤየ ሕዝብ ወይስእል ፍትሐ በኀበ እግዚአብሔር።
16
እምከመ ተጋአዙሂ ይመጽኡ ኀቤየ እፍትሖሙ አስተናጺሕየ ለለአሐዱ አሐዱ ኵነኔ እግዚአብሔር ወሕጎ።
17
ወይቤሎ ሐሙሁ ለሙሴ፦ አኮ ርቱዕ ዘአንተ ትገብር ዝነገር ዓቢይ።
18
ሕማመ ተሐምም አንተ ወኵሉ ሕዝብ ዘሀሎ ምስሌከ ይከብደከ ዝቃል ወኢትክል ባሕቲትከ ገቢሮተ።
19
ወይእዜኒ ስምዐኒ ወአነ አመክረከ ወእግዚአብሔር የሀሉ ምስሌከ ወኩኖሙ አንተ ለሕዝብ በኀበ እግዚአብሔር ወታብትክ ቃሎሙ በኀበ እግዚአብሔር።
20
ወአስምዖሙ ትእዛዞ ለእግዚአብሔር ወሕጎ ወትዜንዎሙ ፍኖቶ በእለ የሐውሩ በውስቴቶሙ ወግብረ ዘይገብሩ።
21
ወአንተሂ ለሊከ ምክር እምውስተ ኵሉ ሕዝብ ኅያላን ዕደወ ጻድቃነ ሰብአ እለ ይጸልኡ ትዕቢተ ወሢም ሎሙ መኰንነ ለዓሠርተ ምእት ወለምእት ወለኀምሳ ወለዐሠርቱ።
22
ወይኰንኑ ሕዝበ ኵሎ ሰዐተ ወቃለ ዘዐጸቦሙ ያዕርጉ ኀቤከ ወቀሊለ ኵነኔ እሙንቱ ይኰንኑ ወያቀልሉከ ወያርድኡከ።
23
ወዝ ቃልየ ለእመ ገበርከ ያኄይለከ እግዚአብሔር ወትክል ኰንኖ ወዝሕዝብ ይግባእ ውስተ ምንባሪሁ በፍሥሓ።
24
ወሰምዐ ሙሴ ቃለ ሐሙሁ ወገብረ በከመ ይቤሎ።
25
ወኀርየ ሙሴ ዕደወ ዘይክል እምውስተ ኵሉ እስራኤል ወሤመ ውስቴቶሙ መኰንነ ለዓሠርተ ምእተ ወዘምእተ ወዘሐምሳ ወዘዓሠርተ።
26
ወይኰንኑ ኵሎ ሕዝበ ኵላ ሰዐተ ወዘዐጸቦሙ ኵነኔ ያዕርጉ ኀበ ሙሴ ወቀሊለ ኵነኔ እሙንቱ ይፍትሑ።
27
ወፈነወ ሙሴ ሐማሁ ውስተ ምድሩ ወኅለፈ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 19
1
ወበሣልስ ወርኅ እምዘ ወፅኡ ውሉዶ እስራኤል እምድረ ግብፅ በዛ ዕለት መጽኡ ወስተ ገዳም ዘሲና።
2
ወወፅኡ እምራፈድ ወበጽሑ ውስተ ገዳም ዘሲና ወኀደሩ ህየ እስራኤል መንጸረ ደብሩ።
3
ወሙሴ ዓርገ ውስተ ደብረ እግዚአብሔር ወጸውዖ እግዚአብሔር ለሙሴ እምዲበ ደብር ወይቤሎ፦ በሎሙ ለቤተ ያዕቆብ ወዜንዎሙ ለደቂቀ እስራኤል፦
4
አንትሙ ርኢክሙ መጠነ ገበርክዎሙ ለግብፅ ወነሣእኩክሙ ከመዘ ክንፈ ጕዛ ወአቅረብኩክሙ ኀቤየ።
5
ወይእዜሂ ለእመ ሰማዕክሙኒ ቃልየ ወዐቀብክሙ ትእዛዝየ ትኩኑኒ ሕዝበ ዘጽድቅ እምውስተ ኵሉ ሕዝብ እስመ ዚአየ ይእቲ ኵለንታሃ ምድር።
6
ወአንትሙ ትኩኑኒ እለ መንግሥት እለ ትሠውዑ ሊተ ሕዝብ ዘጽድቅ ዘቃለ አይድዖሙ ለደቂቀ እስራኤል።
7
ወመጽአ ሙሴ ወጸውዐ ሊቃነ ሕዝብ ወአይድዖሙ ዘኵሎ ቃለ ዘአዘዞሙ እግዚአብሔር።
8
ወአውሥኡ ኵሉ ሕዝብ በአሐዱ ቃል ወይቤሉ፦ ኵሎ ዘአዘዘነ እግዚአብሔር ንገብር ወንሰምዕ፤ ወአዕረገ ሙሴ ቃለ ሕዝብ ኀበ እግዚአብሔር።
9
ወይቤሎ እግዚአብሔር ለሙሴ፦ እመጽእ አነ ኀቤከ በዐምደ ደመና ከመ ይስማዕ ሕዝብ እንዘ እትናገር ምስሌከ ወይእመኑ በላዕሌከ ለዓለመ ዓለም ወአይድዐ ሙሴ ቃለ ሕዝብ ኀበ እግዚአብሔር።
10
ወይቤሎ እግዚአብሔር ለሙሴ፦ ወሪደከ ኰንን ሕዝበ ወያንጽሑ ርእሶሙ ዮም ወጌሠመ ወይኅፅቡ አልባሲሆሙ።
11
ወይፅንሑ ድልዋኒሆሙ ለአመ ሣልስት ዕለት እስመ አመ ሣልስት ይወርድ እግዚአብሔር ዲበ ደብር ዘሲና በቅድሜሆሙ ለሕዝብ።
12
ወትክፍል ሕዝበ ይዑድዋ ወለይትዓቀቡ ኢይዕረጉ ውስተ ደብር ወኵሉ ዘለከፎ ለደብር በሞት ለይሙት።
13
ወእደዊሆሙኒ ኢያርእዩ በእብን ለይትወገሩ ወእማእኮ በሞፀፍ ለይተወፀፉ ወለእመ እንስሳ ወለእመ ሰብእ ኢይሕዮ እምከመ ቃለ መጥቅዕ ወደመና ኀለፈ እምደብር ይዕርጉ ዲበ ደብር።
14
ወወረደ ሙሴ እምዲበ ደብር ኀበ ሕዝብ ወባረኮሙ ወኀፀቡ አልባሲሆሙ።
15
ወይቤ ለሕዝብ፦ ተደለው ለሠሉስ ዕለት ወኢትቅረቡ አንስተ።
16
ወአመ ሣልስት ዕለት ገይሰክሙ በጽባሕ ወናሁ ትሰምዑ ቃለ ወመብረቀ ወደመና ወጊሜ በደብሩ ለሲና ቃለ መጥቅዕ ዓቢይ ድምፅ ወደንገፀ ኵሉ ሕዝብ በውስተ ትዕይንት።
17
ወአውጽአ ሙሴ ሕዝበ ይትራከብ ምስለ ፈጣሪ እምትዕይንት ወበጽሑ ኀበ ደብር።
18
ወደብረ ሲና ይጠይስ ኵለንታሁ እስመ ወረደ እግዚአብሔር ውሰቴታ በእሳት ወይወፅእ በውስቴታ ከመ ጢስ ዘእምእቶን ወደንገፀ ኵሉ ሕዝብ ጥቀ።
19
ወይደምፅ ድምፀ መጥቅዕ እንዘ ይበልሕ ይኄይል ጥቀ ወሙሴ ይትናገር ወእግዚአብሔር ያወሥኦ በቃሉ።
20
ወወረደ እግዚአብሔር ደብረ ሲና ውስተ ከተማሁ ለደብር ወዓርገ ሙሴ።
21
ወይቤሎ እግዚአብሔር ለሙሴ፦ ረድ ወአይድዖሙ ለሕዝብ ኢይቅረቡ ኀበ እግዚአብሔር ለጠይቆ ኢይደቅ በውስቴቶሙ ብዙኅ።
22
ወሠዋዕት እለ ይቄርቡ ለእግዚአብሔር እግዚአብሔር ይትባረኩ ኢይኅለቅ እምላዕሌሆሙ እግዚአብሔር።
23
ወይቤሎ ሙሴ ለእግዚአብሔር፦ ኢይክል ሕዝብ ዐሪገ ውስተ ደብረ ሲና እስመ አስማዕከነ ወትቤለነ ኢትልክፉ ደብረ ወትባርክዎ።
24
ወይቤሎ እግዚአብሔር ለሙሴ፦ ሑር ወረድ ወዕረግ አንተ ወአሮን ምስሌከ ወሠዋዕትሰ ወሕዝብ ኢይትኀየሉ ዐሪገ ኀበ እግዚአብሔር ያሐጕል እግዚአብሔር እምውስቴቶሙ።
25
ወወረደ ሙሴ ኀበ ሕዝብ ወይቤሎሙ ከመዝ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 20
ዓሠርቱ ትእዛዛት
(ዘዳ. 5:1-21)
1
ወነበበ እግዚአብሔር ኵሎ ዘቃለ ወይቤ፦
2
አነ ውእቱ እግዚእ እግዚአብሔር ዘአውፃእኩክሙ እምድረ ግብፅ እምቤተ ምቅናይክሙ።
3
ኢታምልክ አማልክተ ወኢምንተኒ ዘእንበሌየ።
4
ወኢትግበር ለከ አምላከ ከመዘ በውስተ ሰማይ በላዕሉ ወከመዘ በውስተ ምድር በታሕቱ ወበውስተ ማያት ዘበታሕቴሃ ለምድር።
5
ኢትስግድ ሎሙ ወኢታምልኮሙ እስመ አነ እግዚአብሔር እግዚአብሔር ዚአከ እግዚአብሔር ቀናኢ አነ ዘእፈዲ ኀጢአተ አብ ለውሉድ እስከ ሣልስት ወራብዕት ትውልድ ለእለ ይጸልዑኒ።
6
ወእገብር ምሕረተ ለዐሠርቱ ምእት ትውልድ ለእለ ያፈቅሩኒ ወለእለ የዐቅቡ ትእዛዝየ ወለእለ የዐቅቡ ሕግየ።
7
ኢትምሐል ስመ እግዚአብሔር ፈጣሪከ በሐሰት እስመ ኢያነጽሕ እግዚአብሔር ዘይነሥእ ስሞ በሐሰት።
8
ተዘከር ዕለተ ሰንበት ከመ ትቀድሳ።
9
ሰዱሰ ዕለተ ግበር ተግበረ ቦቱ ኵሎ ትካዘከ።
10
ወበሳብዕት ዕለት ሰንበቱ ለእግዚአብሔር አምላክከ ኢትግበሩ ባቲ ወኢምንተ ግብረ፡ ኢአንተ ወኢወልድከ ወኢወለትከ፡ ወኢአድግከ ወኢኵሉ እንስሳከ ወኢፈላሲ ዘይነብር ኀቤከ።
11
እስመ በሰዱስ ዕለት ገብረ እግዚአብሔር ሰማየ ወምድረ ወባሕረ ወኵሎ ዘውስቴቱ ወአዕረፈ አመ ሳብዕት ዕለት፡ በበይነዝ ባረካ እግዚአብሔር ለሳብዕት ዕለት ወአጽደቃ።
12
አክብር አባከ ወእመከ ከመ ይኩንከ ጽድቀ ብዙኀ ዕለተ ትረክብ በውስተ ምድር ዘጻድቅት ውእቱ እግዚአብሔር እግዚአብሔር የሀብከ።
13
ኢትቅትል።
14
ኢትዘሙ።
15
ኢትስርቅ።
16
ኢትኩን ስምዐ በሐሰት ላዕለ ቢጽከ።
17
ኢትፍቶ ብእሲተ ካልእከ፡ ኢትፍቶ ቤቶ ለካልእከ፡ ወኢገራህቶ ወኢገብሮ ወኢአመቶ ወኢላህሞ ወኢብዕራዊሁ፡ ወኢኵሎ በውስተ እንስሳሁ ዘአጥረየ አጥርዮ ቢጽከ።
ፍርኅተ ሕዝቡ
(ዘዳ. 5:22-33)
18
ወኵሉ ሕዝብ ይሬኢ ቃለ ወብርሃነ ዘለንጰስ ወቃለ ዘመጥቅዕ ወደብሩ ይጠይስ ወፈሪሆ ኵሉ ሕዝብ ቆመ ርኁቀ።
19
ወይቤልዎ ለሙሴ፦ አንተ ተናገር ምስሌነ ወይትናገር እግዚአብሔር ምስሌከ ከመ ኢንሙት።
20
ወይቤሎሙ ሙሴ፦ በእንተዝ ከመ ያመክርክሙ መጽአ እግዚአብሔር ኀቤክሙ ከመ ይኅድር ፍርሀተ ዚአሁ ላዕሌክሙ ከመ ኢተአብሱ።
21
ወይቀውም ሕዝብ ርሑቀ ወሙሴ ቦአ ውስተ ጣቃ ኀበ ሀለወ እግዚአብሔር።
22
ወይቤሎ እግዚአብሔር ለሙሴ፦ በሎሙ ለቤተ ያዕቆብ ወዜንዎሙ ለደቂቀ እስራኤል፦ አንትሙ ርኢኩሙ ከመ እምሰማይ ተናገርኩክሙ።
23
ኢታምልኩ አምላከ ዘብሩር ወኢታምልኩ አምላከ ዘወርቅ ወኢትግበሩ ለክሙ ዘከመዝ አምላከ።
24
ምሥዋዐ በውስተ ምድር ግበር ሊተ ወሡዕ በውስቴታ መባአክሙ ወቤዛክሙ በግዐ ወአልህምተ በኵሉ መካን በኀበ ሰመይኩ ስምየ በህየ ወእመጽእ ኀቤከ ወእባርከከ።
25
ወለእመ ምሥዋዐ ዘእብን ገበርከ ሊተ ኢትንድቆሙ ፈጺሐከ እስመ መጥባሕተከ አንበርከ ላዕሌሁ ወአርኰስከ።
26
ኢታዕርግ መዓርገ በውስተ ምሥዋዕየ ኢይትከሠት ምኅፋሪከ በህየ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 21
በእንተ አይሁዳዌ ገብረ
(ዘዳ. 15:12-18)
1
ወዝ ውእቱ ኵነኔ ዘታነብር በቅድሜሆሙ፤
2
ለእመ አጥረይከ ገብረ አይሁዳዌ ቅንዮ ሰድስተ ክረምተ ወበሳብዕ ክረምት አግዕዞ በከንቱ።
3
ለእመ ባሕቲቶ አጥረይከ ባሕቲቱ ይጻእ ወለእመ ምስለ ብእሲቱ አጥረይኮ ምስለ ብእሲቱ ይጻእ።
4
ወለእመ ወሀቦ እግዚኡ ብእሲተ ወወለደት ሎቱ ሮሰ ወአዋልደ ብእሲቱ ወደቂቁ ይትቀነዩ ለእግዚኡ ወውእቱ ባሕቲቱ ይግዕዝ።
5
ወለእመ ይቤ ገብርከ፦ አፍቀርኩ እግዚእየ ወብእሲትየ ወደቂቅየ ኢይፈቅድ ግዕዛነ፤ ይስዶ እግዚኡ ቤተ ምኵናነ ፈጣሪ፤
6
ወያቅርቦ ኆኅተ ኀበ መድረክ ወይስቍሮ እግዚኡ እዝኖ በመስፌ ወይትቂነይ ሎቱ ዝሉፈ።
7
ወለእመቦ ዘአስተዋሰበ ኢትጸጐጕ በከመ ያጸጕጓ አእማት።
8
ወለእመ ኢያሥመረት ለእግዚኣ ለሊሃ ዘአምነት ያድኅና ወለሕዝብ ለካልእ እግዚአብሔር ኀበ ፈቀደ ይሠይጣ እስመ ለሊሃ ፈቀደት።
9
ወለእመ ፈቀደ ለወልዱ የሀባ ከመ እንተ አዋልድ ይረስያ።
10
ወለእመ ካልእተ ነሥአ ሎቱ ዘባ ወአልባሲሃ ይሁባ ወስምዐ ያሰምዕ ላቲ ከመ ኢየዐፃ።
11
ወዘሠለስተ ለእመ ኢገብረ ላቲ ትፃእ እምኀቤሁ ዘእንበለ ቤዛ።
12
ለእመቦ ዘአቍሰለ ካልኦ ወሞተ በቍሰሊሁ ለይሙት።
13
ለእሙ አቍሰለ እንዘ ኢይፈቅድ ወመጠዎ እግዚአብሔር በየማነ መቍሰሊ አአምርከ ፍና ኀበ ይትመኀፀን ቀታሊ።
14
ወለእመቦ ዘቈጸረ ከመ ይቅትል ጸላኢሁ ወተማኅፀነ ይንሥእዎ እምህየ ወይቅትልዎ።
15
ዘይዘብጥ አባሁ ወእሞ ይትኰነን መዊተ።
16
እመቦ ዘሰረቀ በውስተ ደቂቀ እስራኤል ወረዲአክሙ አግባእክሙ በላዕለ ዘረከብክሙ ይትኰነን መዊተ።
17
ዘይረግም አባሁ ወእሞ ይትኰነን መዊተ።
18
ወለእመ ተላኰዩ ክልኤ ዕደው በበይኖሙ ወአቍሰለ ካልኦ ለእመኒ በእብን ወለእመኒ በበትር አስከቦ ውስተ ምስካብ አልበ ተስናነ መቍሰሊ።
19
ያንሶሱ ጽጐ በአቍስሎ በበትር ይድኅን መቍሰሊ ፅርዓቲሁ ለየሀቦ ወዐስቦ ለዐቃቤ ሥራይ።
20
ለእመቦ ዘአቍሰለ ገብሮ ወአመቶ በበትር ወሞተ ይመውት መዊተ መቍሰሊ።
21
ወበጽሐ አሐተ ዕለተ ወአመ ሳኒታ ይድኅን እመዊት እስመ ዚአሁ ብሩር።
22
ወለእመ ተባአሱ ክልኤ ዕደው ወአቍሰሉ ብእሲተ ፅንስተ ወአድኀፀት ወምስለ ሰብእ አልቦ ያኅስርዎ እመ ዐርቀ ተዓረቀ ምታ እንዘ ያስተበቍዕ።
23
ወለእመ አድኀፀት እንዘ ምሱለ ይፈዲ መንፈሶ ፍዳ መንፈስ።
24
ዐይን ፍዳ ዐይን፡ ስን ፍዳ ስን፡ እድ ፍዳ እድ፤
25
እግር ፍደ እግር፡ ዕየት ህየንተ ዕየት፡ ፍቅአት ህየንተ ፍቅአት፡ ቍስል ህየንተ ቍስል።
26
ወለእመቦ ዘአቍሰለ ዐይነ ገብሩ ወእመሂ አመቱ ወአፀወሰ ያግዕዞሙ ቤዛ ዐይኖሙ።
27
ወለእመ ሰበረ ፅርሰ ወስነ ዘገብሩ ወዘአመቱ ያግዕዞሙ ቤዛ ስኖሙ።
28
ለእመ ወግአ ላህም ብእሴ ወብእሲተ ወቀተለ በእብን ይወግርዎ ላህሞ ወሥጋሁ ኢይበልዑ ወባዕለ ለህሙ ይድኅን እምኀጢአት።
29
ወለእመ ወግአ ላህሙ ከመ ትማልም ወሣልስት ወአስምዑ ሎቱ ለእግዚኡ ወኢአማሰኖ ወቀተለ ብእሴ ወለእመሂ ብእሲት ላህመ ይወግሩ ወለእግዚኡኒ ይቅትሉ።
30
ወለእመ ሰአልዎ ቤዛ ርእሱ የሀብ ቤዛ መንፈሱ እምቃለ ተካሀሉ።
31
ወወግአ ውሉደ ሮሰ ወደቀ ወአዋልደ ዘዐየኑ ያስተዋህብ።
32
ወለእመ ገብረ ወለእመ አመተ ሠላሳ ብሩረ የሀብ ለእግዚአ አመት ዘዘክልኤቱ ወላህሙ ይትወገር።
33
ወእመቦ ዘከሠተ ዐዘቅተ ወለእመሂ አክረየ ወኢከደኖ አፉሁ ወጸድፈ ውስቴቱ ላህም ወእመሂ አድግ፤
34
እግዚአ ዐዘቅት ይፈዲ ብሩር ወገደላሁ ውእቱ ይነሥእ።
35
ወላህም ለእመ ወግአ ዘካልኡ ወሞተ አበ ላህሙ ይተክል ሎቱ ወእማእኮ ሤጦ ወገደላሆሙ ይትካፈሉ።
36
ወለእመ ወጋኢ ላህሙ ከመ ትማልም ወሣልስት ወአስምዑ ሎቱ ይፈዲ ላህመ ተክለ ላህም ወገደላ ዘሞተ ውእቱ ይነሥእ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 22
1
ወለእመቦ ዘሰረቀ ላህመ ወእመሂ በግዐ ወጠብሐ ይተክል ህየንተ ፩ላህም ትኅምስተ ወለ፩ በግዕ ትርብዕተ።
2
ወከሪዮ ሰራቂ ለእመ ቈስለ ሰራቂ ወሞተ ኢይኩኖ ቀቲለ ለዘቀተለ።
3
ወሠረቀ ፀሐይ ዲበ በድን ይመውት ዘቀተሎ ወለእመ አልቦ ይሠየጥ ህየንተ ዘሰረቀ።
4
ወለእመ አኀዝዎ ወረከቡ ውስተ እዴሁ ለዘሰረቀ እመሂ አድግ ወለእመሂ በግዕ ካዕበተ ይፈዲ።
5
ወለእመ አብልዐ ገራህተ ሰብእ እንስሳሁ ወዐጸደ ወይን ወአብልዐ ገራውሀ ባዕድ ይትራዐይዎ አስማሮ ይፈዲ ወለእመሰ አግመረ ገራህተ እንዘ ይበልዕ በሰመረ ገራህቱ ይፈዲ ለእመሂ ዐጸደ ወይን በሰመረ ዐጸደ ወይን ይፈዲ።
6
ወለእመ ወጽአ እሳት ወአኀዘ ገዳመ ወአውዐየ ዐጸደ ወእመሂ ክምረ ዘአውዐየ ይፈዲ።
7
ወለእመቦ ዘአዕቀበ ብሩረ ወእመሂ ንዋይ ወተሰርቆ ለዘአዕቀብወ ወረከቦ ለዘሰረቆ ይፈዲ ካዕበተ።
8
ወለእመ ኢረከቡ ሰራቄ ለይሑር ባዕለ ቤት ቅድመ ፈጣሪ ወይምሐል ማሕፀነ ዘአማሕፀንዎ ከመ ኢተኬነወ ወኢቈጸረ፤
9
እመሂ ላህመ ወእመሂ አድገ ወእመሂ በግዐ በዘ ኀሠሥዎ በማኅፀን ኀሠሥዎ በዘ ኮነ ከዊኖ በህየ ይኅልቆሙ በበይናቲሆሙ ወዘገደፈ ካዕበተ ይፈዲ ለማዕቀቢሁ።
10
ወለእመቦ ዘወሀበ ለካልኡ ብዕራዌ እመሂ በግዐ ዘኮነ በውስቴቱ እንስሳ ወሞተ ወቈስለ ወእመሂ ማህረኩ ሎቱ ወአልቦ ዘአእመረ ሎቱ፤
11
መሐላ ዘእግዚአብሔር ተርፈ ማእከሎሙ ከመ ተፈቲዎ ኢተኬነወ ተማኅፃኒ ወበበይነዝ ኢይፈዲ ዘተማኅፀነ።
12
ወለእመ ሰረቅዎ ዘአዕቀብዎ ይፈዲ ለዘአዕቀቦ።
13
ወለእመ አርዌ አኀዞ በገዳም ይመርሕ ገደላሁ ወኢይፈዲ።
14
ወለእመ ተውሕስከ እምኀበ ቢጽከ ወተሰብረ ወሞተ ወኢሀሎ ወሓሲ እግዚአ ንዋይ ትፈዲ።
15
ወለእመ ሀሎ እግዚኡ ኢይፈዲ ወለእመ ገባኢሁ ውእቱ ዐስቦ ይፈዲ።
16
ወለእመቦ ዘአስሐታ ለድንግል ወሰክበ ምስሌሃ እንዘ ይነሥእ ይነሥኣ ወትከውኖ ብእሲተ።
17
ወለእመ ካልእ ምታ ከመ ኢየሀብዎ የሐፂ ሕፄሃ ይሁብ ለአቡሃ ሕፄ የሐፅይዎ ለድንግል።
18
ወዘሥራይ ኢይሕየው።
19
ኵሉ ዘየሐውር እንስሳ ኵነኔሁ መዊት።
20
ዘይሠውዕ ለአማልክት ለይሠረው ዘእንበለ ለእግዚአብሔር ባሕቲቱ።
21
ወኢታሕስሙ ለግዩር ወኢታጥቅዎ እስመ አንትሙሂ ግዩራነ ኮንክሙ በምድረ ግብፅ።
22
ወለኵሉ እቤራት ወለዕጓለ ማውታ ኢታሕስሙ።
23
ወለእመ አሕሰምክሙ ሎሙ ወጸርሑ ወአውየው ኀቤየ ሰሚዐ እሰምዕ ገዓሮሙ።
24
ወእትመዓዕ በመዐትየ ወእቀትለክሙ በኀፂን ወይከውናክሙ አንስቲያክሙ መበለት ወውሉድክሙ ዕጓለ ማውታ።
25
ወለእመ ለቃሕከ ብሩረ ለነዳየ ሕዝብከ ኢታጥቆ ወኢትትራደዮ።
26
ወእመ አእኀዘከ ልብሶ ቢጽከ እንበለ ይዕርብ ፀሐይ አግብእ ሎቱ።
27
እስመ ይእቲ ባሕቲታ ዐራዙ ወልብሰ ኀፍረቱ ሎቱ እስመ አልቦ በዘይበይት ወለእመ ግዕረ ኀቤየ እሰምዖ እስመ መሓሪ አነ።
28
ለአማልክት ኢትሕሚ ወመኰንነ ሕዝብከ እኪተ ኢትበሎ።
29
ከተማ ዓውድከ ወዘዓውድከ ኢታእኅር በኵረ ወልድከ ትሁበኒ ሊተ።
30
ከማሁ ትገብር ሊተ ላህመከ ወበግዐከ ወአድገከ ሰቡዐ ይነብር ኀበ እሙ ወአመ ሳምንት ዕለት ትሁበኒ ሊተ።
31
ወትከውኑኒ ዕደወ ቅዱሳነ ወሥጋ ገደላ አርዌ ኢትብልዑ ለከልብ ግድፍዎ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 23
1
ወውዴተ ዘሐሰት ኢትሰጠው ወኢትንበር ምስለ ዘይዔምፅ ከመ ኢትኩን መዐምፀ ስምዐ።
2
ኢትደመር ምስለ ብዙኅ ለዐምዖ ወኢትትወሰክ ውስተ እለ ብዝኅ ለገሚፀ ፍትሕ።
3
ወለነዳይ ኢትምሐር በፍትሕ።
4
ወለእመ ረከብከ ላህመ ጸላኢከ ወእመሂ አድጎ ትመይጦ ወታገብኦ ሎቱ።
5
ወለእመ ርኢከ አድገ ዘጸላኢከ ዘኀየሎ ጾሩ ኢትትዐዶ አላ ታረድኦ ምስሌሁ።
6
ወኢትሚጥ ፍትሐ ነዳይ ወበውስተ ፍትሕ ኢተዐምፅ።
7
ወእምኵሉ ፍትሕ ዘዐመፃ ተገሐሥ ዘአልቦ ጌጋየ ወጻድቀ ኢትቅትል ወኃጥአ ኢታድኅን።
8
ወሕልያነ ኢትንሣእ እስመ ሕልያን ያዐውር አዕይንቶሙ ወይመይጥ ቀለ ጽዱቀ።
9
ወግዩራነ ኢትግፍዑ እስመ አንትሙ ታአምሩ መንፈሶ ለግዩራን እስመ አንትሙ ግዩራነ ኮንክሙ በምድረ ግብፅ።
10
ስድስተ ክረምተ ዝራእ ገራህተከ ወአስተጋብእ ዘርአከ።
11
ወበበሳብዕ ክረምት ኅድጋ ታዕርፍ ወይብልዓ ነዳየ ሕዝብከ ወዘተርፈ ይብላዕ አርዌ ዘገዳም ከመዝ ትገብር ዐጸደ ወይንከሂ ወዘይተከሂ።
12
ሰዱሰ ዕለተ ትገብር ኵሎ ግብረከ ወአመ ሰቡዕ ዕለት ታዐርፍ ከመ ያፅርፍ ላህምከ ወአድግከ ወከመ ያስተንፍስ ወልደ አመትከ ወግዩር።
13
ወኵሎ ዘነበብኩ ዕቀብ ወስመ ዘአማልክት ኢትዝክሩ ወኢትትናገሩ በአፉክሙ።
በእንተ ሠለስቱ ዓበይት በዓላት
(ዘፀ. 34:18-26፣ ዘዳ. 16:1-17)
14
ሠለስተ ጊዜያተ በዓመት ግበር ሊተ በዓል።
15
በዓለ ዘአመ ሕግ ተዐቅቡ ሰቡዐ ዕለተ ትበልዑ ናእተ በከመ አዘዝኩክሙ በአውራኀ ሐደስት እስመ ቦቱ ወፃእክሙ እምግብፅ ኢትትረአይ በቅድሜየ ዕራቅከ።
16
ወበዓለ ዘአመ ዐጺድ ዘቀዳሜ እክልከ ግበር በምግባርከ በውስተ ዘዘራእከ ገራህተከ ወበዓለ ዘፍጻሜ ዘአመ ወፃእከ ዘዓመተ በጉባኤ እምዘገበርከ እምውስተ ገራህትከ።
17
ሠለስተ ዘመነ ይትረአይ ኵሉ ተባዕት በቅድሜየ እግዚአብሔር እግዚአብሔር ዚአከ።
18
ወኢትሡዕ ብሕአተ ደም በምሥዋዓቲየ ወኢይቢት ሥብሕ ዘበዓልየ አመ ሳኒታ።
19
ቀዳሜ ፍሬ ገራውሂከ ታበውእ ቤቶ ለእግዚአብሔር ዚአከ ወኢታብስል ጣዕዋ በሐሊበ እሙ።
20
ወናሁ እፌኑ መልአኪየ ቅድመ ገጽከ ከመ ይዕቀብከ በፍኖት ከመ ያብእከ ውስተ ምድር እንተ አስተዳለውኩ ለከ።
21
ዕቂብ ርእሰከ ወስምዖ ወኢትእበዮ እስመ ኢየኀድገከ እሰመይ በላዕሌሁ።
22
ለእመ ሰማዕከ ቃልየ ወዐቀብከ ኵሎ ዘእቤለከ እጸልእ ጸላኤከ ወእትጋየጽ ዘይትጋየጸከ።
23
ለይሑር መልአኪየ እንዘ ይኴንነከ ወያብእከ ውስተ አሞሬዎን ወኬጤዎን ወፌሬዜዎን ወከናኔዎን ወጌርጌሴዎን ወኤዌዎን ወኢያቡሴዎን ወሕርጾሙ።
24
ወኢትስግድ ለአማልክቲሆሙ ወኢታምልኮሙ ወኢትግበር ከመ ምግባሪሆሙ ነሢተ ትነሥቶሙ ወቀጥቅጦ ትቀጠቅጦሙ አዕማዲሆሙ።
25
ወአምልክ እግዚአብሔር ፈጣሪከ ወእባርክ ኅብስተከ ወወይነከ ወማየከ ወአሴስል ፅበሰ እምላዕሌክሙ።
26
አልቦ ዘኢይወልድ ወአልቦ መካነ በውስተ ምድርከ ኊልቈ መዋዕሊከ እፌጽም ለከ።
27
ወፍርሀተ እፌኑ ሎቱ ለዚይጸንዐከ ወአደነግፅ ኵሎ አሕዛበ ውስተ እለ ቦእከ ላዕሌሆሙ አሀብከ ኵሎ ፀረከ ከመ ይጕየዩከ።
28
ወእፌኑ ዘያደነግዖሙ ቅድሜከ ለአሞሬዎን ያወጽኦሙ ወለኬጤዎን ወለኤዌዎን ወከናኔዎን።
29
ወኢያወፅኦሙ በአሐቲ ዓመት ከመ ኢይኩን ምድር ዓፀ ወከመ ኢይብዛኅ በላዕሌከ አራዊተ ምድር።
30
በበንስቲት አወፅኦሙ እምላዕሌከ እስከ አመ ትትባዛኅ ወትረሳ ለምድር።
31
ወአንብር አድባሪከ እምባሕረ ኤርትራ እሰከ ባሕረ ፍልስጥኤም ወእምገዳም እስከ ፈለግ ዓቢይ ኤፍራጦስ ወእሜጡ ውስተ እደዊክሙ እለ ይነብሩ ውስተ ምድር ወአወፅኦሙ እምኔከ።
32
ወኢተትኃደሮሙ ወለአማልክቲሆሙ ኢትትአዘዝ።
33
ወኢይንበሩ ውስተ ምድርከ ከመ ኢይግበሩከ ተአብስ ለእመ አምለከ አማልክቲሆሙ እሙንቱ ይከውኑከ ዕቅፍተ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 24
1
ወይቤሎ እግዚአብሔር ለሙሴ፦ ዕረግ አንተ ወአሮን ወናዳብ ወአብዩድ ወመላህቅተ ሕዝብ ሰብዓ እምእስራኤል ወይስግዱ ለእግዚአብሔር እምርሑቅ።
2
ወይቅረብ ሙሴ ባሕቲቱ ይቅረብ ኀበ እግዚአብሔር ወእሙንቱስ ኢይቅረቡ ወሕዝብሂ ኢይዕረጉ ምስሌሆሙ።
3
ወቦአ ሙሴ ወአይድዐ ለሕዝብ ኵሎ ቃለ እግዚአብሔር ወጽድቆ ወአውሥኡ ኵሉ ሕዝብ በአሐዱ ቃል ወይቤሉ፦ ኵሎ ቃለ ዘነበበ እግዚአብሔር ንገብር ወንሰምዕ።
4
ወጸሐፈ ሙሴ ኵሎ ቃለ እግዚአብሔር ወተንሥአ ሙሴ በጽባሕ ወሐነጸ ምሥዋዐ ታሕተ ደብር በ፲ወ፪ አእባን በኅልቈ ፲ወ፪ ሕዝበ እስራኤል።
5
ወፈነወ ወራዙቶሙ ለውሉደ እስራኤል ወአዕረጉ መሥዋዕተ ወሦዑ መሥዋዕተ መድኀኒት ለእግዚአብሔር አልሕምተ።
6
ወነሥአ ሙሴ መንፈቀ ደሙ ወአንበረ ውስተ መቃደስ፡ ወመንፈቀ ደሙ ከዐወ ውስተ መሥዋዕት።
7
ወነሥአ ሙሴ መጽሐፈ ሕግ ወአንበበ ውስተ እዝነ ሕዝብ ወይቤሉ፦ ኵሉ ዘነበበ እግዚአብሔር ንገብር ወንሰምዕ።
8
ወነሥአ ሙሴ ደመ ወነዝኀ ለዕለ ሕዝበ ወይቤ፦ ናሁ ደመ ሕግ ዘሐገገ ለክሙ እግዚአብሔር በእንተ ኵሉ ዝቃል።
9
ወዐርጉ ሙሴ ወአሮን ወናዳብ ወአብዩድ ወሰብዓ ሊቃናት እስራኤል።
10
ወርእዩ መካነ ኀበ ይቀውም እግዚአብሔር አምላክ እስራኤል ወዘታሕተ እግሩ ከመ ግብረተ ግንፋል ዘስንፒር ወከመ ርእየተ ጽንዐ ሰማይ ሶበ ሐወጸት።
11
ወኅሩያኒሆሙ ለእስራኤል ዘአልቦ ዘይመስሎሙ አስተርአዩ በመካን ዘእግዚአብሔር፡ ወበልዑ ወሰትዩ።
12
ወይቤሎ እግዚአብሔር ለሙሴ፦ ዕረግ ኀቤየ ውስተ ደብር ወሀሉ ዝየ ወእሁበከ ሰሌዳተ ዘእብን ዘሕግ ወትእዛዝ ዘጸሐፍኩ ወትሔግግ ሎሙ።
13
ወተንሥኡ ሙሴ ወኢያሱ ወዓርጉ ውስተ ደብረ እግዚአብሔር።
14
ወይቤሎሙ ሙሴ ለሊቃናተ ሕዝብ፦ ኢትትዋከቱ እስከ ንሠወጥ ኀቤክሙ፡ ወናሁ አሮን ወሆር ምስሌክሙ ለእመኒ ዘቦ ነገር ይሑር ኀቤሆሙ።
15
ወዓርገ ሙሴ ውስተ ደብር ወሠወረ ድብሮ ደመና።
16
ወወረደ ሣርሑ ለእግዚአብሔር ውስተ ደብረ ሲና ወሰወሮ ደመና ሰዱሰ ዕለተ፡ ወጸውዖ እግዚአብሔር ለሙሴ በሳብዕት ዕለት እማእከለ ደመና።
17
ወአስተርአያ ሣራሑ ለእግዚአብሔር ከመ ንደተ እሳት ሶበ ያንበለብል ዲበ ከተማሁ ለደብር በቅድሜሆሙ ለውሉድ እስራኤል።
18
ወቦአ ሙሴ ማእከለ ደመና ወዓርገ ውስተ ደብር፡ ወነበረ አርባዐ መዓልተ ወአርባዐ ሌሊተ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 25
በእንተ መባእ ታቦተ ዘመርጡል
(ዘፀ. 35:4-9)
1
ወነበቦ እግዚአብሔር ለሙሴ ወይቤሎ፦
2
በሎሙ ለደቂቀ እስራኤል፡ ንሥኡ ሊተ እምውስተ ጥሪትክሙ መባአ ዘሐለይክሙ በውስተ ልብክሙ፡ ንሣእ መባአ።
3
ወዝንቱ ውእቱ መባእ ዘትነሥኡ እምኔሆሙ፡ ወርቀ ወብሩረ ወብርተ።
4
ወያክንተ ወኅብረ ከብድ ወለየ ክዑበ ወቢሦስ ክዑበ ወጸጕረ ጠሊ።
5
ወማእሰ በግዕ ሕሡየ ወማእሰኒ ዘሥርየቱ ሕብረ ያክንት ወዕፀ ዘኢይነቅዝ።
6
ወቅብአ ለማኅቶት፡ ወአፈወተ ለተቀብኦ፡ ወዕጣናት ለመዕጠንት።
7
ወአእባነ መረግድ ወአእብነ ዘይትኄረው ለኤፉድ ወለሎግዮ።
8
ወትገብር ሌተ መቅደሰ ወአኃድር በማእከልሎሙ።
9
ወትገብር ሊተ ኵሎ ዘአነ አርእየክሙ በውስተ ደብር አርአያ ደብተራ ወአርአያ ንዋያ ለደብተራ፡ ወኵሉ ከማሁ ትገብሩ።
በእንተ ታቦተ ዘመርጡል
(ዘፀ. 37:1-9)
10
ወትገብር ሊተ ታቦተ ዘመርጡል እምዕፅ ዘኢይነቅዝ ዘካዕበ እመት፡ ወመንፈቀ እመት ኑኃ፡ ወእመት ወመንፈቀ እመት ራኅባ፡ ወእመት ወመንፈቀ እመት ቆሙ።
11
ወትቀፍላ ወርቀ ንጹሐ እምውሣጤሃኒ ወእምአፍአሃኒ ወትቀፍላ፡ ወግበር ለዕሌሃ ቀጸላ ወርቅ ዘየዐውዳ።
12
ወትዘብጥዋ ፅብነ አርባዕ ዘወርቅ ወታነብር ውስተ አርባዕቱ ምስማካቲሃ ፅብነ ክልኤቱ ውስተ መስመክ አሐዱ ወፅብነ ክልኤቱ ውስተ ዳግም ምስማክ።
13
ወትገብር ላቲ መጻውሪሃ እምዕፀው ዘኢይነቅዝ ወትቀፍሎ በወርቅ።
14
ወታብእ ውስቴታ ድንባዛቲሃ ውስተ ዝኩ ፅብነ አርባዕ ውስተ እለ መሰመክ ዘታቦት መስከሚሃ ለታቦት በዘ ይሰክምዋ ቦቱ።
15
በአፅባን በዘ አዘዝኩክሙ ለይኩን ድንባዛት ይትወደድ ዘኢያንቀለቀል።
16
ወትደዩ ውስተ ታቦት ትእዛዘ ዘአሀብከ ሀሎ።
17
ወትገብር ላቲ መልዕልቴሃ ተድባበ ተውሳኮ ዘወርቅ ዘንጹሕ ዘካዕበ እመት ወመንፈቀ እመት ኑኁ ወፅፍኁ እመት ወንፍቃ።
18
ወትገብሩ ክልኤተ ኬሩቤን ቅፍሎ ወርቅ ፍሕቆ ወታነብሮን ኵለሄ ውስተ ምስማካቲሁ ለተድባብ።
19
ይትገበር ኬሩብ አሐዱ እምዝ መስመክ ወኬሩብ አሐዱ እምዝ መስመክ ዘዳግም ዘተድባብ ወትገብሩ ክልኤሆሙ ኬሩብ ውስተ ክልኤሆን መስመክት።
20
ይኩና ኬሩቤን እንዘ ይረብባ ክነፊሆን እመልዕልት እንዘ ይጼልላ በክነፊሆን መልዕልተ ተድባብ ወገጾን ይትናጸሩ በበይኖን በዲበ ተድባብ ግበር ከመዝ ገጾን ይትናጸሩ ለኬሩቤን።
21
ወትዌጥሕ ተድባበ ዲበ ታቦት መልዕልቴሃ ወውስተ ታቦት ትደይ ትእዛዘ ዘአነ እሁበከ።
22
ወእትአመር ለከ በህየ ወእትናገረከ እምላዕሉ እምዲበ ተድባብ እማእከለ ክልኤቲ ኪሩቤን እምእለ ሀለዋ ውስተ ታቦት ዘመርጡር ኵሎ ትእዛዘ ዘአዘዝኩ ለደቂቀ እስራኤል።
በእንተ ማእደ ዘወርቅ
(ዘፀ. 37:10-16)
23
ወትገብር ሊተ ማእደ ዘወርቅ ንጹሕ ኑኁ ካዕበ እመት ወፅፍሑ እመት ወቆሙ እመት ወመንፈቀ እመት።
24
ወግብራ ግብረ ማዕበል ዘወርቅ ዐውዳ ወትገብር ቀጸላሃ ፅብነ አርባዕ።
25
ወትገብር ኊጻዳተ ዘማዕበል ለቀጸላሃ።
26
ወግበር አርባዕተ ሕለቃተ ዘወርቅ ወአንብር ውስተ አርባዕቱ ፍና ዘእገሪሃ መንገለ ቀጸላሃ።
27
ወይኩን አፅባኒሃ ቤተ ለምጽዋሪሃ ዘያነሥእ ማእደ።
28
ወትገብር መጻውሪሃ እምዕፅ ዘኢይነቅዝ ወትቀፍሎ ንጹሐ ወርቀ ወቦቱ ይትገሐሥ ማእድ።
29
ወትገብር መዓንፍቲሃ ወአጽሕልቲሃ ወቤተ መዋጽሕታ ወመስፈርታ በዘ ቦቱ ታወጽሕ ቦቱ እምንጹሕ ወርቅ ግበሮ።
30
ወአንብር ኅብስተ ዲበ ማእዱ በቅድሜየ ዘልፈ።
በእንተ ተቅዋመ ማኅቶታ
(ዘፀ. 37:17-24)
31
ወትገብር ተቅዋመ ማኅቶታ እምወርቅ ንጹሕ ፍሕቆ ግበራ ተቅዋመ ማኅቶታ ዐምደ ወአብራዒሃ መኣኅዚሃ ወከባበ ርእሰ ወጽጌያቲሃ እምውስቴታ ይትገበር።
32
ስድስቱ አብራዕ እለ ይትገበራ በገቦሃ ሠለስቱ አብራዕ ለተቅዋመ ማኅቶታ እምአሐዱ ፍናሃ ወሠለስቱ አብራዕ እምፍናሃ እምካልእ።
33
ወሠለስቱ መኣኅዚሃ እለ ዮኀብራ ምስለ አሐድ ከባበ ርእሳ ጽጉይ ከማሁ ለስድስቲሆሙ አብራዕ ለእለ ይወጽኡ እምተቅዋመ ማኅቶት።
34
ወለተቅዋመ ማኅቶታ መኣኅዚሃ አርባዕቱ ወጽጌያታ ወከባበ ርእሳ።
35
ከባበ ርእሳ ማእከለ ክልኤቱ አብራዕ ከማሁ ለስድስቱሂ አብራዑ እለ ይወፅኡ እምውስተ ተቅዋመ ማኅቶት።
36
ከባበ ርእሳ ወአብራዒሃ እምውስቴታ ይኩና ኵሎን ፍሕቆ እምአሐዱ ወርቅ ንጹሕ።
37
ትገብር መኃትዊሃ ሰብዓቱ ወትሥራዕ መኃትወ ወያብርሁ እምአሐዱ ገጽ።
38
ዘእምድኅሬሃ ወሥርዐታ እምወርቅ ንጹሕ ፍሕቆ።
39
ወበዘያሤንዋ ወጽዋዓቲሃ ዘወርቅ መክሊተ ወርቅ ትገብር።
40
ወእላንተ ኵሎን ንዋያቲሃ ግበር በአርአያ ዘከመ አርአይኩከ በደብር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 26
በእንተ ደብተራ ዘመርጡል
(ዘፀ. 36:8-38)
1
ወለደብተራ ትገብር ላቲ ዐሠርተ አዕፃደ እምቢሦስ ዕፁፍ፡ ወእምሕብረ ያክንት ወሜላት ወነት ዕፁፍ ኬሩቤን ወግብሩ ግብረ ማእነም ትገብርዎ።
2
ወኑኁ ልበሐዱ ዓፀድ ለአሐዱ ዐጸድ ዕስራ ወሰመንቱ በእመት፡ አርባዕቱ በእመት ፅፍሑ፡ ለአሐዱ ዐጸድ በመስፈርቲሁ ከማሁ ለይኩን።
3
ኀምስቱ አዕጻድ ይሳመካ አሐቲ ምስለ ካልእታ ትሳመክ ወኀምስቱ አዕጻድ ይሰናሰላ በበይናቲሆን።
4
ወትገብር ሎንቱ መምሠጢሆን ዘሕብረ ያክንት ውስተ ከንፈረ ዐጸድ ውስተ ገጸ አፍአ ውስተ ዳግመ መብዋእት።
5
ወኃምሳ መማሥጠ ትገብር ላቲ ለአሐቲ ዐጸድ ወሐምሳ መማሥጠ ተገብር እምአሐዱ ገጸ ዐጸድ እምድኅሬሃ ለዳግምት ዐጸድ ገጾን እንዘ ይሳመካ በበይኖን።
6
ወግበር ኊጻዳተ ኃምሳ ዘወርቀ ወደምር አዕጻደ አሐተ ምስለ ካልእታ በኊጻደት ወይኩን ደብተራሁ አሐደ።
7
ወትገብር ዘሠቅ ይሴውሮ እምላዕሉ ዲበ ደብተራ ዐሠርተ ወአሐደ ሠቀ ትገብር።
8
ወለአሐቲ ሠቅ በእመት ኑኃ ሠልሳ ወፅፍኃ ርብዕ በእመት ለለአሐቲ ሠቅ ከመዝ አምጣኒሆን።
9
ወደምር ኃምስተ ሠቀ ወሰብዓተ ሠቀ ደምር በበይኖን ወዕፅፍ ሳድስተ ሠቀ እመንገለ ገጸ ደብተራ።
10
ወትገብር መማሥጠ ኃምሳ ውስተከንፈረ ሠቅ ለአሐቲ ለእንተ ማእከል ድማሬ ሠቅ ወትገብር ኃምሳ መማሥጠ ውስተ ከንፈር ዘሠቅ አሐቲ ውስተ እንተ ትዴመር ቀዳሚተ።
11
ወትገብር ኍጻዳተ ዘብርት ኃምሳ ወትዴምር ኊጻደተ ውስተ መማሥጥ ወታኀብር ሠቃተ ወይኩን አሐደ።
12
ወታነብር ገጸ ዘይፈደፍድ እምሠቅ ዲበ ደብተራ ዘተርፈ ትከድን ዘይፈደፍድ እምውስተ አሥቃቀ ደብተራ ትከድን ከወላ ደብተራ።
13
እመተ እምውስተ ዘይተርፍ ሠቃተ ደብተራ ይከድን እምግደሚሁ ለደብተራ እምለፌ ወእምለፌ ይክድን።
14
ወአግብር ዘትከድና ለደብተራ አምእስተ በግዕ ሕሡየ ወመንጦላዕታ ያክንተ እምገጸ ላዕሉ።
15
ወአግብር አዕማደ ደብተራ ዘዕፅ ዘኢይነቅዝ።
16
ዘዕሥራ በእመት ቆሙ ለአሐዱ ዓምድ፡ ወፅፍሑ እመት ወንፍቀ እመት።
17
ወመሳከምተ ሠርዌሁ ክልኤ ለአሐዱ ዓምድ እንዘ ይሰከም ዓምድ ለዓምድ፡ ከማሁ ግበር ለኵሉ ዐምደ ደብተራ።
18
ወአግብር ዕሥራ አዕማድ መንገለ አዜብ አጸ ምዕዋን።
19
ወትገብር ሎሙ ዘብሩር አርበዐ ስክትተ ትገብር ለዕሥራ ዐምድ ክልኤ ስክትቱ ለዐምድ አሐድ ለክልኤሆሙ ገጹ ወክልኤ ስክትቱ ለአሐዱ ዐምድ ለክልኤሆሙ ገጹ።
20
ወካልእ እምገጸ ሰሜን ዕሥራ አዕማደ።
21
ወስክትቶሙ ዘይጸውር አዕማደ ዘብሩር አርባዐ ለለ አሐዱ ዐምድ ክልኤቱ ስክትቱ ዘክልኤሆሙ ገጹ።
22
ወእምድኅር እምገጸ ደብተራ ገጸ ባሕር ትገብር ሰቧተ አዕማደ።
23
ወክልኤተ ዐምደ ዓዲ ለማእዝን ለደብተራ እምድኅር።
24
ወዕሩየ ይኩን እምታሕቱ ይድረግ ዕሩየ እምቅፍረ ዐምዱ አሐደ ድደ ይኩን ከማሁ ግበር ለክልኤሆን ማእዝን ዕሩያተ ይኩና።
25
ወይኩን ሰማንቱ ዐምድ ወምዕማዱኒ ዘብሩር ዐሠርቱ ወሰብዓቱ ለለአሐዱ ዐምዱ ምዕማዱ ክልኤ ክልኤ ምዕማዱ ለአሐዱ ዐምድ እምኵሉ ፍናሁ።
26
ወትገብር መናስግተ እምዕፅ ዘኢይነቅዝ ኃምስቱ ለአሐዱ ዐምድ እምአሐዱ ገጸ ደብተራ።
27
ወኀምስቱ መንስጉ እመስመኪሃ ለደብተራ እምካልእ ገጻ ወኃምስቱ መንስጋ ለአኃሪ ዐምድ እመስመከ ደብተራ ዘመንገለ ባሕር።
28
ወመንስግ ዘማእከለ ዐምድ እንዘ ይለጽቅ እምአሐዱ መስመክ ውስተ ካልእ መስመክ ይዕዱ።
29
ወአዕማዲሁ ይትቀፈሉ ወርቀ ወመማሥጠ መናስግቲሁ ይትቀፈል ወርቀ።
30
ወተሐንጻ ለደብተራ በአርአያ አርአይኩከ በውስተ ደብር።
31
ወትገብር ላቲ መንጦላዕታ ዘሕብረ ያክንት ወሜላት ወነት ክዑብ ወቢሰስ ፍቱል ወግብሩ ግብረ ማእነም ወግበሮ ኪሩቤን።
32
ወአንብሮ ዲበ አርባዕቱ አዕማድ ዕፅ ዘኢይነቅዝ ቅፉላን በወርቅ ወውስተ አዕማዲሁኒ ወርቅ ወአርእስቲሆን ወርቅ ወመዓምዲሁ አርባዕቱ ዘብሩር።
33
ወአንብር መንጦላዕተ ዲበ አዕማድ ወአብእ ህየ ወሳጢቶ ለመጦላዕት ታቦተ ዘመርጡር ወይፍልጥ መንጦላዕት ወሳጤ ወቀሠፋየ ቤተ ምቅዳስ።
34
ወትሴውር መንጦላዕት ታቦተ ዘመርጡር በቤተ መቅደሰ ምቅዳስ።
35
ወሥርዑ ማእደ ቅድመ መንጦላዕት ገጸ አፍአ በውስተ ደብተራ ወተቅዋመ ማኅቶት አንጻረ ማእድ እምገጸ ዐረቢ ወትነብር ማእዱ እምገጸ ደብተራ መንገለ ምዕዋን።
36
ወትገብር ላቲ መንጦላዕተ መምሠጠ እንተ ሕብረ ያክንት ወሜላት ወነት ክዑብ ወቢሶስ ክዑብ በብዑደ ግብረት።
37
ወትገብሩ ለመንጦላዕት ኀምስተ አዕማደ ወትቀፍሎሙ ቅፍሎ ወርቀ ወአርእስቲሁኒ ወርቅ ወትሰብክ ሎንቱ ኃምስተ መዓምደ ዘብርት።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 27
1
ወአግብር ቤተ ምሥዋዕ እምዕፅ ዘኢይነቀዝ ዘኅምስ በእመት ኑኁ ወኅምስ በእመት ፅፍኁ ርቡዐ ይኩን ምሥዋዑ ወሥልስ በእመት ይኩን ቆሙ።
2
ወአግብር መሥዋዕተ ወትገብሩ ሎቱ አቅርንተ ውስተ አርባዕቱ መኣዝኒሁ ውስቴቱ ይጻእ አቅርንቲሆን ወቅፍልዎ በብርት።
3
ወግበር ላቲ ቀጸላ ለመሥዋዕት ወምስዋሪሃ ወፍያላቲሃ ወመኈሥሠ ሥጋ ወመስወደ እሳት ኵሎ ትገብር ዘብርት።
4
ወአግብር መጥበስቶ ሠቅሠቀ ከመ መሥገርተ ዐሣ ዘብርት ወአግብር ላቲ ለመጥበስት አርባዕተ ሕለቃተ አጻብዕ ዘብርት ውስተ ፬መኣዝኒሁ።
5
ወታነብሮን ውስተ መጥበስት ዘቤተ መሥዋዕት ታሕተ ወይኩን መጥበስቱ መንፈቀ ቤተ መሥዋዕት።
6
ወግበር መጻውርተ እምዕፅ ዘኢይነቅዝ ለቤተ መሥዋዕት ወትቀፍሎሙ ብርተ።
7
ወታብእ መጽወርተ ውስተ ሕለቃት ወይኩን ውስተ ክልኤ ገበዋተ መሥዋዕት ሶበ ይጸውርዋ።
8
ፍሉገ ይኩን ሰሊዳሁ ከማሁ ትገብርዎ በከመ አርአይኩክሙ በውስተ ደብር ከማሁ ግበር።
የመገናኛው ድንኳን አደባባይ
(ዘፀ. 38:9-20)
9
ወግበር ላቲ ዐጸደ ለደብተራ ውስተ መስመክ ዘገጸ ዐረብ ምንደደ ለዐጸድ እምብሰስ ዕፁፍ ወኑኃ ምእት በእመት እምአሐዱ መስመክ።
10
ወአዕማዲሁ ዕሥራ ወመዓምዲሁ ዘብርት ዕሥራ ወኊጻዳቲሁ ወጥነፊሁ ዘብሩር።
11
ከመዝ ለይትገበር ለመስመክ ዘመንጸረ ምዕዋን ምንዳዱ ምእት በእመት ኑኁ አዕማዲሁ ዕሥራ ወምዕማዲሁ ዕሥራ ዘብርት ኊጻዳቲሁ ወጥነፊሁ ለዐምድ ወመዓምዲሁ ይትቀፈል በብሩር።
12
ወፅፍኀ ዐጸዱ ዘገጸ ባሕር ለምንዳድ ኃምሳ በእመት ዐምዶሙ ዐምደ ዐሠርቱ ወምዕማዶሙ ዐሠርቱ።
13
ወፅፍኀ ዐጸዱ ዘገጸ ጽባሕ ዕሥራ በእመት ዐምዶሙ ዐሠርቱ ወምዕማዶሙ ዐሠርቱ።
14
ወዕሥር ወኅምስ በእመት ዘምንዳድ ኑኁ እምገጸ አሐዱ መስመክት ዐምዶሙ ሠለስቱ ምዕማዶሙ ሠለስቱ።
15
ወእምካልእ መስመክት ዐሠርተ ወኅምስቱ በእመት ለምንዳድ ቆሙ ዐምዶሙ ፫ምዕማዶሙ ሠለስቱ።
16
ወለመድረከ ዐጸዳ መንጦላዕታ ዕሥራ ኑኁ በእመት ዘያክንት ወሜላት ወነት ወቢሶስ ክዑብ ብዑደ ይኩን በግብረ መርፍእ አዕማዲሁ ዐሠርቱ ወመዓምዲሁ ዐሠርቱ።
17
ኵሉ ኤዕማድ ዘዐጸድ ይዑዱ ይትቀፈሉ ቅፍሎ ብሩር ወአርእስቲሆሙኒ ብሩር መዓምዲሆሙ ብርት።
18
ወኑኀ ዐጸ ዱ ዐሠርቱ በእመት ወፅፍኁ ኃምሳ ወቆሙ ዘኅምስ በእመት እምብሶስ ክዑብ ወመዓምዲሆሙ ብርት።
19
ወኵሉ ግብሩ ወኵሉ መጋብርቲሁ ወታክልተ ዐጸዱ ብርት።
የመቅረዙ ዘይት
(ዘሌ. 24:1-4)
20
ወንተ አዝዞሙ ለደቂቀ እስራኤል ወይንሥኡ ቅብአ ዘዘይት ዘቀዳሜ ቅሥመታ ንጹሐ ውጉአ ለብርሃን ከመ ያኅትው ማኅቶተ በውስተ ደብተራ በቤተ መቅደስ።
21
አፍአ እመንጦላዕት ቅድመ ትእዛዝ ወያኀትው አሮን ወደቁ እምሰርክ እስከ ነግህ በቅድመ እግዚአብሔር ሕገ ለዝሉፉ ለትውልድክሙ ኀበ ደቂቀ እስራኤል።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 28
ልብሰ ተክህኖ
(ዘፀ. 39:1-7)
1
ወአቀርብ ኀቤከ አሮንሃ እኋከ ወውሉዶ እምውስተ ደቂቀ እስራኤል ከመ ይሡዑ ሊተ አሮን ወናደብ ወአብዩድ ወእልዓዛር ወይታማር።
2
ወትገብር ዐራዘ ለአሮን ቅዱሰ ለክብር ወለሡራሔ።
3
ወአንተ አይድዕ ለኵሉ ጠቢባን በልብ እለ መላእኩ ላዕሌሆሙ መንፈሰ ዘጥበብ እሙንቱ ይግበሩ ለዐራዘ ቅዱሰ ለቤተ ምቅዳስ በዘቦ ይቄድስ ኪያየ።
4
ወዝውእቱ አልባስ ዘይገብሩ መልበስተ እንግድዓ ወትብልያ ዘመቅፈርት ወጶዴሬ ወመልበስተ ቍጽሮ ድርማንቀ ዘብእሲ ዘሐቌ ወቅናተ ወትገብሩ ሎቱ ለአሮን አልባሲሁ ቅዱሰ ወለደቁ በዘይሠውዑ ሊተ።
5
ወእሙንቱ ይንሥኡ ወርቀ ወያክንተ ወኅብረ ከብድ፡ ወለየ ክዑበ ወቢሦሰ።
6
ወይገብሩ ኤፉድ እምወርቅ፡ ወያክንት ወኅብረ ከብድ ወለይ ወቢሦስ ፍቱል በግብረ መርፍእ፡ ወግብሩ ግብረ ምእናም ብዑድ።
7
ክልኤተ ይኩን መታክፊሁ እለ ይትላጸቃ በበይኖን አሐቲ ዲበ አሐቲ እምክልኤሆን ገጽ ግብረቶን።
8
ወእንመተ ትብልያሁ ዘላዕሌሁ እምግብረቶን ድሙራተ ይኩና ዘወርቅ ወያክንት፡ ወኅብረ ከብድ ሜላት ወለይ ክዑብ፡ ወቢሶስ ክዑብ።
9
ወንሣእ ክልኤተ አእባነ መረግድ ወግርልፍ ላዕሌሆሙ አስማተ ደቂቀ እስራኤል።
10
ስድስቱ አስማት ውስተ አሐዱ እብን፡ ወሰድስቱ አስማት ላዕለ አሐዱ እብን በበአዝማዲሆሙ።
11
ግበር ግብረ ዘኬንያ ኅርወተ ዐይነ ማኅተም፡ ትገልፍ ክልኤሆሙ እብነ አስማተ ደቂቀ እስራኤል።
12
ወአኃዘ ወርቅ ታነብሮሙ ለክልኤቱ አዕባን ውስተ ክልኤሆሙ መታክፊሁ ተዝካረ በእንተ ደቂቀ እስራኤል። ወይነሥእ አሮን አስማቲሆሙ በቅድመ እግዚአብሔር ላዕለ ክልኤቱ መታክፊሁ ተዝካረ በእንቲአሆሙ።
13
ወትገብር አራዊተ ምድር እምወርቅ ንጹሕ።
14
ወአግብር ክልኤተ ሰናስል እምወርቅ ንጹሕ ድሙረ ጽጋይ ግበር ፅፉረ ወአንብር ሰናስል ፅፍሮ ዲበ አራዊተ ምድር በአምሳሊሆን እመንገለ ቅድም።
የደረት ኪስ
(ዘፀ. 39:8-21)
15
ወትገብር ሎግዮን ዘፍትሕ ግብረ ማእነም ብዑድ በሐሳበ መልበስቱ ትገብር ከማሁ በወርቅ ወበያክንት ወሜላት ወነት ክዑብ ወቢሶስ ክዑብ።
16
ትገብሮ ርቡዐ ወይኩን ዐፅፍ ዘእመት ኑኁ ወእመት ወርዱ።
17
ወአንብር ላዕሌሁ አእባን በአርባዕቱ ጾታ፡ አሐዱ ጾታ ዘእብን ይትገበር ዘስርዲዮን ወዘትጳዝዮን ወዘመረግድ።
18
ወካልእ ጾታ ዘእብኑ ከመ ፍሕም ወስንፔር ወኢያስጲስ።
19
ወሣልስ ጾታ ዘለጊርዮን ወአቃጥስ ወአሜቲሶጥስ።
20
ወራብዕ ጾታ በእብን ዘሕብረ ወርቅ ወብርሌ ወሳውም ወልቡጠ በወርቅ ወእሱረ በወርቅ ይኩን በበጾታሁ።
21
ወእበኒሁ ይትገበር በአስማቲሆሙ ለደቂቀ እስራኤል ዐሠርቱ ወክልኤቱ በበ አስማቲሆሙ፡ ይትገለፍ ከመ ግልፈተ ዐይነ ማኅተም ለለስሙ ለዐሠርቱ ወክልኤቱ ሕዝበ እስራኤል።
22
ወግበር ሰናስለ ለሎግዮ ዘፅፍሮ ወፅፍርሁኒ ከመ ዝርዚቅ ዘወርቅ ንጹሕ።
23
ወግበር ክልኤት ኀልቀታት ወርቅ፡ ወታንብሮሙ ለክልኤቱ ኀልቀታት ላዕለ ክልኤቱ ጽንፊሁ ለሎግዮ።
24
ወታነብሮሙ ለክልኤቱ ጽፍሮ ወርቅ ላዕለ ክልኤቱ ኀልቀታት ዘጽንፈ ሎግዮ።
25
ወለክልኤቱ ጽንፊሁ ታነብር ክልኤቱ ጽፍሮ ላዕለ ክልኤቱ ክበበ ጥውዩ፡ ወታነብሮ ላዕለ መትከፍ ኤፉድ መንገለ ገጹ በማኅበርቱ።
26
ወግበር ክልኤተ ሕልቀታት ወርቅ፡ ወታነብሮሙ ላዕለ ክልኤቱ ጽንፊሁ ለሎግዮ ኀበ ከንፈሩ፡ ኀበ ዘየኃልፍ ኤፉድ እንተ ውስት።
27
ወግበር ክልኤተ ሕልቀታት ወርቅ፡ ወታነብሮሙ ላዕለ ክልኤቱ መታክፈ ኤፉድ ኀበ ይትረአይ መንገለ ገጹ በማኅበርቱ፡ መልዕልቴሁ ለእንመተ ኤፉድ።
28
ወያስተእኅዝዎ ለሎግዮ እምኅልቀታቲሁ ኀበ ኀልቀታተ ኤፉድ በፈትለ ያክንት፡ ከመ ይሁን ላዕለ እንመተ ኤፉድ ወኢያንጦልል ልግዮ እምኤፉድ።
29
ወይንሣእ አሮን አስማቲሆሙ ለደቂቀ እስራኤል እምኀበ ይወፅእ ቃለ ፍትሕ ውስተ እንግድዓሁ እንዘ ይበውእ ቤተ መቅደስ ለተዝካር ቅድመ እግዚአብሔር።
30
ወታነብር መንገለ ምኵናን ዘፍትሕ ትእዛዘ ወርትዐ ወይትገበር ውስተ እንግድዓሁ ለአሮን ወሶበ ይበውእ ቤተ መቅደስ ቅድመ እግዚአብሔር ያብእ አሮን ፍትሖሙ ለደቂቀ እስራኤል በውስተ እንግድዓሁ ቅድመ እግዚአብሔር ለዘልፍ።
ሌሎች የክህነት አልባሳት
(ዘፀ. 39:22-31)
31
ወትገብር መልበስተ ዘጶዴሬ ዘኵለንታሁ በያክንት።
32
ወአፈ መልበስቱ እምኔሁ ወይኩን ማእከለ በዓውደ አፈ መልበስቱ ይትገበር ግብረ ማእነም ወድማሬሁ እንሞ እምውስቴቱ ከመ ኢይትበተክ።
33
ወትገብር በመልዕልቴሃ ወመትሕቴሃ ከመ ፍርየተ ሮማን ዘያክንት ወሜላት ወነት ዘፍትሎ ወቢሶስ ክዑብ መትሕተ መልበስት ክዑብ ኵሉ ዓውዱ ወሕብሩ ሕብረ ሮማን ዘወርቅ።
34
ወጸናጽላተ ወርቅ በማእከሎሙ ለእሉ በዓውዱ ወሮማኑ ዘወርቅ ወጸናጽሊሆን ወጽጌሆን በናሕሰ መልበስቱ እምዓውዱ።
35
ወይግበር አሮን ሶበ ይሠውዕ በቃል ዘይሰማዕ እንዘ ይበውእ ቤተ መቅደስ ቅድመ እግዚአብሔር ወእንዘሂ ይወፅእ ከማሁ ከመ ኢይሙት።
36
ወትገብር ቈጽለ ወርቅ ረቃቀ እምወርቅ ንጹሕ ወትገብር ውሰቴቱ አርአያ ማኅተም፦ ቅዱስ ለእግዚአብሔር።
37
ወታነብራ ዲበ ዘሕብረ ያክንት ፍትሎ ወታነብራ ዲበ አክሊለ ውስተ ፍጽሙ።
38
ወይኩን ውስተ ፍጽሙ ለአሮን ወይንሣእ አሮን ኀጢአተ ሕዝብ ለቅዱሳን እለ ቀደሱ ደቂቀ እስራኤል እምኵሉ ሀብተ ቅድስናሆሙ ወይኩን ውስተ ፍጽሙ ለአሮን ስጥወ ለእግዚአብሔር።
39
ወቍጽረተ ዐራዙ እምሶቢስ ወትገብር ማዕፈርተ ዘቢሶስ ወቅናተ ዘሕብር ግብረቱ።
40
ወለደቂቀ አሮን ትገብር ሎሙ አልባሰ ወቅናታተ ወማዕፈርታተ ወይኩን ለክብር ወለአንክሮ።
41
ወአግብር ሎሙ ድርማንቀ ዘዐጌ ከመ ይሰውሮሙ ምኅፋሪሆሙ ወኀበ ይከድና እምሐቌ እስከ መናቅእ ለይኩና።
42
ወታለብሶ ለአሮን ለእኁከ ወለደቂቁሂ ምስሌሁ ወቅብኦሙ ወአፅኅዶሙ እደዊሆሙ ወእባርኮሙ ከመ ይሡዑ ሊተ።
43
ወከማሁ ለይልበስ አሮን ወደቂቁ ሶበ ይበውእ ውስተ ደብተራ ዘመርጡል ወሶበ ይበውእ ይሡዕ ውስተ ምሥዋዕ ቤተ መቅደስ፤ ወኢያምጽኡ ላዕሌሆሙ ኀጢአተ ከመ ኢይሙቱ ሕግ ለዘልፍ ሎቱ ወለፍሬሁ እምድኅሬሁ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 29
1
ወዝውእቱ ዘትገብር ሎሙ ከመ ትቀድሶሙ ከመ ይትለአኩኒ ወንሣእ ላህመ እምአልህምት ወአባግዐ ንጹሓተ ክልኤተ።
2
ወኅብስተ ናእተ ልውሰ በቅብእ ወጸራይቀ ናእት ዘበቅብእ ዘስንዳሌ እምስርናይ ትገብሮን።
3
ወታነብሮ ዲበ ገሐፍት ወላህሞኒ ወክልኤ አባግዖ ታነብር ዲበ ገሐፍት።
4
ወለአሮን ወለ፪ደቂቁ ታቀርቦሙ ኀበ ኆኅተ ደብተራ ዘመርጡር ወተኀፅቦሙ በማይ።
5
ወነሢአከ አልባሲሁ አልብሶ ለአሮን እኁከ ወልብሱ ዘጶዴሬ ወመልበስቱ ትቀርብ ኀበ ማዕፈርት።
6
ወቆብዖ ትወዲ ዲበ ርእሱ ወታነብር ቀጸላ ወርቅ ዲበ ቆብዑ።
7
ወትነሥእ እምቅብእ ዘባረከ ወትክዑ ዲበ ርእሱ።
8
ወለደቂቁኒ ታቀርቦሙ ወታለብሶሙ አልባሲሆሙ።
9
ወታቀንቶሙ ቅናታቲሆሙ ወትወዲ ዲቤሆሙ ማዕፈርቶሙ ወይከውናሆሙ መሥዋዕተ ሊተ ለዓለም ወትፌጽም እደዊሁ ለአሮን ወእደወ ውሉዱ።
10
ወታቀርብ ላህመ ኀበ ኆኅተ ደብተራ ዘመርጡር ወያነብሩ አሮን ወደቂቁ እደዊሆሙ ዲበ ርእሰ ላህሙ በቅድመ እግዚአብሔር በኀበ ኆኅተ ደብተራ ዘመርጡር።
11
ወተሐርድ ላህሞ በቅድመ እግዚአብሔር በኀበ ኆኅተ ደብተራ ዘመርጡር።
12
ወንሣእ እምውስተ ደመ ላህሙ ወትወዲ ውስተ አቅርንተ ምሥዋዕ በአጽባዕትከ ወዘተርፈ ኵሎ ደሞ ከዐው ጠቃ ምሥዋዕ።
13
ወትነሥእ ኵሎ ስብሐ ከርሡ ወከብዶ ወክልኤ ኵልያቶ ወስብሐ ኵሊቱ ወታነብር ውስተ ምሥዋዕ።
14
ወሥጋ ላህሙ ወማእሶ ወፅፍዖ ታውዒ አውፂአከ አፍአ እምትዕይንት እስመ ለኀጢአት ውእቱ።
15
ወትነሥእ አሐደ በግዐ ወያነብሩ አሮን ወደቂቁ እደዊሆሙ ላዕለ ርእሰ በግዑ።
16
ወተሐርደ ለውእቱ በግዕ ወትነሥእ ደሞ ወትክዑ ውስተ ምሥዋዕ ውስተ ኵሉ ዓውዱ ትነሠንሦ።
17
ወትጠብኆ በበ መሌሊቱ ውተኀፅብ ንዋየ ውስጡ ወእገሪሁ ወታነብር ርእሶ ውስተ ዘሌሌከ።
18
ወታዐርግ ኵሎ በግዖ ውስተ መሥዋዕተ ቍርባን ለእግዚአብሔር።
19
ወንሣእ በግዐ ካልአ ወያነብሩ አሮን ወደቂቁ እደዊሆሙ ላዕለ ርእሱ።
20
ወሕርዶ ወንሣእ እምደሙ ወአንብር ውስተ ከተማ እዝኑ ለአሮን እንተ የማን ወውስተ ከተማ አጽባዕተ እዴሁ ዘየማን ወውስተ ከተማ አጽባዕተ እግሩ ዘየማን ወውስተ ከተማ እዘኒሆሙ ለደቂቀ አሮን ዘየማን ወውስተ ከተማ አጽባዕተ እደዊሆሙ ዘየማን ወውስተ ከተማ አጽባዕተ እገሪሆሙ ዘየማን።
21
ወንሣእ እምውስተ ደም ዘመሥዋዕት ወእምውስተ ቅብእ ቡሩክ ወትነሠንሥ ላዕለ አሮን ወላዕለ አልባሲሁ ወእምድኅሬሁ ላዕለ ደቁ ወላዕለ አልባሲሆሙ ይትቀደስ ውእቱ ወዐራዙ ወደቁ ወዐራዞሙ ምስሌሆሙ ወደሞ ለውእቱ በግዕ ትክዑ ውስተ ምሥዋዕ ዓውዶ።
22
ወትነሥእ እምውእቱ በግዕ ሥብሖ ወትነሥእ ሥብሖ ለዘይገለብብ ከርሦ ወትነሥእ ከብዶ ወክልኤ ኵልያቶ ወሥብሐ ኵሊቱ ወትነሥእ እደሁ ዘየማን እስመ በዝ ይትፌጸም፤
23
ወኅብስተ አሐተ ዘበቅብእ ወጸሪቀተ እምውሰተ ገሐፍት ዘውስቴቱ ንቡር ኵሉ ዘሤሙ ቅድመ እግዚአብሔር።
24
ወታነብር ኵሎ ውስተ እዴሁ ለአሮን ወውስተ እደወ ደቂቁ ለአሮን ወትፈልጦሙ ፍልጠተ ለቅድመ እግዚአብሔር።
25
ወትትሜጠዎ እምእደዊሆሙ ወትቄርቦ ውስተ መሥዋዕት ለመዐዛ ሠናይ ለቅድመ እግዚአብሔር ወፍርየት ውእቱ ለእግዚአብሔር።
26
ወትነሥእ ተላዖ ለበግዐ ተፍጻሜት ዘውእቱ አሮን ወትፈልጦ ፍልጣነ በቅድመ እግዚአብሔር ወይኩንከ እንተ ባሕቲቱ።
27
ወትቄድሶ ተላዖ ወትፈልጦ ወመዝራዕቶኒ ትፈልጥ በከመ ፈለጥከ አባግዐ ፍጻሜ እምኀበ አሮን ወእምኀበ ደቂቁ።
28
ወይኩኖሙ ለአሮን ወለደቂቁ ሕገ ለዓለም በኀበ ደቂቀ እስራኤል እስመ ፍልጣን ውእቱዝ ወፍልጣን ለይኩን በኀበ ደቂቀ እስራኤል እምዝብሐተ ይዘብሑ ለፍርቃኖሙ ፍልጣን ለእግዚአብሔር።
29
ወልብሰ ቅድሳቱ ለአሮን ለይኩን ለውሉዱ እምድኅሬሁ ከመ ይትቀብኡ ቦቱ ወከመ ይፈጽሙ እደዊሆሙ።
30
ወሰቡዐ ዕለተ ለይልበሶ ካህን ዘህየንቴሁ እምውስተ ደቂቁ ዘይበውእ ውስተ ደብተራ ዘመርጡር ከመ ይሠየም ዝ ውስተ ቅዱሳን።
31
ወበግዐ ዘተፍጻሜት ትነሥእ ወታበስል ሥጋሁ በመካን ቅዱስ።
32
ወይበልዕ አሮን ወደቂቁ ሥጋ በግዕ ወኅብስተ ዘውስተ ገሐፍት በኀበ ኆኅተ ደብተራ ዘመርጡር።
33
ይብልዕዎ በኀበ ተቀደሰ በህየ ከመ ይፈጽም እደዊሆሙ ቀድሶቶሙ ወውሉደ ባዕድ ኢይብልዖ እስመ ቅዱስ ውእቱ።
34
ወለእመ ተርፈ እምውስተ ሥጋ መሥዋዕት ዘተፍጻሜት ወእምኅብስትኒ እስከ ደገደግ ታውዕዮ በእሳት ለዘ ተርፈ ወኢትብላዕ እስመ ቅዱስ ውእቱ።
35
ወትገብር ለአሮን ወለደቂቁ ከመዝ ኵሎ በከመ አዘዝኩከ ሰቡዐ ዕለተ ከመ ትፈጽም እደዊሆሙ።
36
ወላህመ ዘእንበይነ ኀጢአት ትገብር በዕለት በዘ ቦቱ ታነጽሕ መሥዋዕተ ሶበ ትቄድስ ቦቱ ወትቀብኦ።
37
ሰቡዐ ዕለተ ታነጽሖ ለምሥዋዕ ወትቄድሶ ወይኩን ምሥዋዒከ ቅዱሰ ቅዱሳን ወኵሉ ዘለከፎ ለውእቱ መሥዋዕት ለይትቀደስ።
የሠርክ መሥዋዕት
(ዘኁ. 28:1-8)
38
ወዝውእቱ ዘትገብር ለምሥዋዕ አባግዐ እለ አሐቲ ዓመቶሙ ንጹሓነ ፪ለዕለት ለወትር ወፍርየታ ዘወትር ዘበግዕ።
39
ወአሐደ በግዐ ትገብር በጽባሕ ወአሐደ ፍና ሰርክ።
40
ወዐሥራታ ለኢን ዘስንዳሌ ልፉጽ በቅብእ ወልቱም ወራብዕታ ለኢን ወሞጻሕተ ወይን ራብዕታ ለኢን ለአሐዱ በግዕ።
41
ወለካልእሰ በግዕ ዘትገብር ፍና ሰርክ በሐሳበ ምሥዋዕከ ዘነግሀ ትገብሮ ወከማሁ ሞጻሕተ ትገብር ለመዐዛ ሠናድ ወፍርየት ውእቱ ለእግዚአብሔር።
42
መሥዋዕት ለወትር በትውልድክሙ በውስተ ኆኅተ ደብተራ ዘመርጡር በቅድመ እግዚአብሔር ወበዛቲ እትኤመር ለከ በህየ ከመ እንብብከ።
43
ወእኤዝዝ በህየ ለደቂቀ እስራኤል ወእትቄደስ በክብርየ።
44
ወእቄድሳ ለደብተራ መርጡር ወለምሥዋዒሃ ወለአሮን ወለደቂቁ እቄድሶሙ ከመ ይሡዑ ሊተ።
45
ወአኀድር ማእከሌሆሙ ለውሉደ እስራኤል ወእከውኖሙ አምላኮሙ።
46
ወያአምሩ ከመ አነ ውእቱ እግዚአብሔር አምላኮሙ ዘአውጻእክዎሙ እምድረ ግብፅ ከመ እሰመይ በላዕሌሆሙ ወእኩኖሙ አምለኮሙ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 30
1
ወትገብር ሊተ መሥዋዕተ ዘዕጣን እምዕፅ ዘኢይነቅዝ።
2
ዘእመት ኑኁ ወእመት ፅፍኁ ርቡዐ ግበሮ ወካዕበ እመት ቆሙ ወእምውስቴቱ ይትገበር አቅርንቲሁ።
3
ወትቀፍሎ ቅፍሎ ወርቅ ንጹሕ ወምድራ ወአረፍታ በዓውደ አቅርንቲሁ ወትገብር ላቲ ቀጸላ ዘየዓውድ ዘወርቅ በዓውዱ።
4
ወክልኤ ሕለቃተ ወርቅ ንጹሕ ትገብር ላቲ እንተ ምዕዋደ ቀጸላሃ ውስተ ክልኤ ፍናዊሁ ትገብር ውስተ ክልኤሆን ገበዋቲሁ ወታጠንፎ በጥንፍ ወታወዲያ መማሥጠ በዘ ትመሥጦን ቦቱ።
5
ወትገብር መማሥጢሆን እምዕፅ ዘኢይነቅዝ ወትቀፍሎን ቅፍሎ ዘወርቅ።
6
ወታነብሮ ቅድመ መንጦላዕት ዘሀሎ ዲበ ታቦት ዘመርጡር በዘ እትኤመር በህየ።
7
ወይዕጥን በውስቴቱ አሮን ዕጣነ ዘቅታሬ ደቂቅ በበነግህ።
8
ወሶበ ይገብር መኃትወ በበሰርክ ይዕጥን በውስቴቱ ዕጥነተ ዘለዘልፍ በቅድመ እግዚአብሔር በዳሮሙ።
9
ወኢትደምሩ ውስቴቱ ዕጣነ ዘካልእ ቅታሬሁ ፍሬ ዘመሥዋዕት ወሞጻሕተ ኢታውጽኁ ዲቤሁ።
10
ይትመሃለል አሮን በዲበ አቅርንቲሁ ለለዓመት ምዕረ እምውስተ ደም ዘያነጽሕ ኀጢአተ ምዕረ ለዓመት ይገብር ከመ ያንጽሕ በዳሮሙ ወቅዱሰ ቅዱሳን ውእቱ ለእግዚአብሔር።
11
ወነበቦ እግዚአብሔር ለሙሴ ወይቤሎ፦
12
ለእመ ነሣእከ ሕሊናሆሙ ለደቂቀ እስራኤል አመ ትኄውጾሙ ለየሀብ አሐዱ አሐዱ ቤዛ ነፍሱ ለእግዚአብሔር ወኢይምጻእ ላዕሌሆሙ ድቀት አመ ይኄውጾሙ።
13
ዝውእቱ ዘይሁቡ ኵሉ እለ የሐውሩ ከመ ይትኅወጹ መንፈቁ ለዲድረክም ወውእቱ በከመ ዲድረክም ቅዱስ ዕሥራ ኦቦሊ ዲድረክም ቅዱስ ወመንፈቁ ለዲድረክም ቍርባን ለእግዚአብሔር።
14
ወኵሉ ዘየሐውር ከመ ይትኀወጽ ዘእም፳ክራማቲሁ ወፈድፋደ ያበውኡ ቍርባኒሆሙ ለእግዚአብሔር።
15
ባዕል ኢይወስክ ወነዳይ ኢያንትግ እምንፍቃሃ ለዲድረክም እለ ያበውኡ ቍርባኒሆሙ ለእግዚአብሔር ቤዛ ነፍሶሙ።
16
ወትነሥእ ብሩረ ዘአብኡ ቍርባኒሆሙ ደቂቀ እስራኤል ወትሁቦ ለምግባረ ደብተራ ዘመርጡር ወይኩኖሙ ለደቂቀ እስራኤል ተዝካረ በቅድመ እግዚአብሔር ቤዛ ነፍሶሙ።
17
ወነበቦ እግዚአብሔር ለሙሴ ወይቤሎ፦
18
ግበር መቅለደ ዘብርት ወመንበሩኒ ዘብርት በዘ ይትኀፀቡ ወታነብሮ ማእከለ ደብተራ ዘመርጡር ወማእከለ ምሥዋዕ ወትሰውጥ ውስቴቱ ማየ።
19
ወይትኀፀብ ቦቱ አሮን ወደቂቁ እምውስቴቱ እደዊሆሙ ወእገሪሆሙ።
20
ሶበ ይበውኡ ደብተራ ዘመርጡር ይትኀፀቡ በማይ ከመ ኢይሙቱ ሶበ ይበውኡ ቤተ መቅደስ ከመ ይሡዑ ሶበ ያዐርጉ ምሥዋዐ ለእግዚአብሔር።
21
ይትኀፀቡ እደዊሆሙ ወእገሪሆሙ ከመ ኢይሙቱ ወይኩኖሙ ሕገ ዘለዓለም ሎሙ ወለዘመዶሙ እምድኅሬሁ።
22
ወነበቦ እግዚአብሔር ለሙሴ ወይቤሎ፦
23
ወአንተኒ ንሣእ አፈዋተ ጽጌ ዘከርቤ ቅድወ ኀምስተ ምእተ ሰቅሎን ወቅናሞሙ ቅድወ በመንፈቀ ቀዳሚ ክልኤት ምእት ወሐምሳ ወቀጺመተ ቅድወ ክልኤት ምእት ወሐምሳ፤
24
ወአበሚ ኅምስተ ምእት በሰቅሎስ ቅዱስ ወቅብኡ እምዘይት።
25
ወግበሮ ቅብአ ቅዱሰ ጽዒጠ ዘጸዓጢ።
26
ወትቀብኦ እምኔሁ ለደብተራ መርጡር ወለታቦተ መርጡር፤
27
ወለኵሉ ንዋዩ ወተቅዋመ ማኅቶቱ ወለኵሉ ንዋዩ ወቤተ ምሥዋዕ፤
28
ወኀበ ይሠውዑ ወኵሎ ንዋዮ ወማእዶ ወኵሉ ንዋዮ ወመቅለደ ምስለ መንበሩ።
29
ወትቄድሶሙ ወይኩኑ ቅዱሰ ቅዱሳን ወዘኪያሆን ለከፈ ለይትቀደስ።
30
ወለአሮን ወለደቂቁ ቅብኦሙ ወቀድሶሙ ከመ ይሡዑ ሊተ።
31
ወበሎሙ ለደቂቀ እስራኤል፦ ቅብእ ዘይትቀብኡ ቅዱሰ ለይኩን ማእከሌክሙ ዝቅብእ በትውልድክሙ።
32
ወባዕድ ሰብእ ኢይትቀብኦ ወዝጽዒጥ ባዕድ ጸዓጢ ኢይግበሮ ወለክሙሂ ኢተግበሩ ዘከማሁ እስመ ቅዱስ ዝቅብእ ወቅዱሰ ለይኩን በኀቤክሙ።
33
እመ ትገብርዎ ወዘወሀበ እምኔሁ ለባዕድ ዘመድ ለይሠሮ እምውስተ ሕዝቡ።
34
ወይቤሎ እግዚአብሔር ለሙሴ፦ ንሣእ ለከ አፈዋተ ማየ ልብን ወቀንአተ ቅድወ ወስኂነ ዘያንጸበርቅ ወኵሉ ዕሩየ ለይኩን ድልወቱ።
35
ወይግበርዎ ዕጣነ ኬንያሁ ግብረተ ዕጣን ቅድው ግብረተ ንጹሐ ቅዱሰ ግበር።
36
ወተሐርጽ እምኔሁ ድቂቀ ወታነብር ቅድመ ደብተራ ዘመርጡር በዘ ቦቱ እትኤመር ለከ እምህየ ወቅዱሰ ቅዱሳን ይኩንክሙ ዝዕጣን።
37
ወበዝ ግብረት ኢትግበሩ አርአያ ዝዕጣን ሕሩመ ይኩንክሙ ወቅዱሰ ለእግዚአብሔር።
38
ወዘአግበረ እምኔሁ ከመ ያጼንዎ ለይማስን እምውስተ ሕዝቡ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 31
1
ወነበቦ እግዚአብሔር ለሙሴ ወይቤሎ፦
2
ናሁ ተሰመይኩ በስመ ቤስልኤል ዘውሬ ወልደ ኦር ዘእምነገደ ይሁዳ።
3
ወመላእክዎ መንፈሰ ቅዱሰ ወጥበበ ወአእምሮ ወዕቁም በኵሉ ምግባር ከመ የሐሊ፤
4
ወይኩን ሊቀ ጸረብት ከመ ይግበር ወርቀ ወብሩረ ወብርተ ወዘሕብረ ያክንት ወሜላተ ወነተ ዘፍትሎ ወቢሶሰ ክዑበ፤
5
ወግብረሂ እብን ውስተ ምግባር ወዘይጸርብ እምውስተ ዕፅ ከመ ይግበር በውስተ ኵሉ ምግባር።
6
ወአነ ወሀብኩ ኤልያብሃ ዘአኪሰምክ ዘእምሕዝበ ዳን ወለኵሉ ጠቢበ ልብ ወሀብኩ አእምሮ ወይግበሩ ኵሎ ዘአዘዝኩከ።
7
ደብተራ ዘመርጡር ወታቦተ ዘሕርመት ወምኅዋጸ ዘላዕሌሃ ወንዋየ ዘደብተራ፤
8
ወመሥዋዐ ዘዕጣን ወተቅወሞ ማኅቶት ንጽሕተ፡ ወኵሎ ንዋያ፡ ወማእድ ወኵሎ ንዋያ፤
9
ወመሥዋዕተ ዘመሥዋዕት፡ ወኵሎ ንዋያቲሁ ወማዕከከ ወመንበሮ፤
10
ወአልባሲሁ ዘክብሩ ለአሮን ወአልባሰ ደቂቁ በዘ ይገብሩ ግብረ ሊተ፤
11
ወቅብአ ዘይቀብኡ ወዕጣነ ዘየዐጥኑ ለመቅደስ ወኵሎ ዘእኤዝዘከ ይግበሩ።
12
ወነበቦ እግዚአብሔር ለሙሴ ወይቤሎ፦
13
ወአንተኒ አዝዞሙ ለደቂቀ እስራኤል ወበሎሙ ዑቁ ከመ ትዕቀቡ ሰንበትየ እስመ ትእምርት ውእቱ በኀቤየ ወበኀቤክሙኒ በትውልድክሙ ከመ ታእምሩ ከመ አነ ውእቱ እግዚአብሔር ዘእቄድሰክሙ።
14
ወዕቀቡ ሰንበትየ እስመ ቅድስት ይእቲ ለክሙ ወዘአርኰሳ ሞተ ለይሙት ኵሉ ዘይገብር ባቲ ግብረ ለይሰሮ ይእቲ ነፍስ እምሕዝባ።
15
ሰዱሰ ዕለተ ትገብር ግብረ ወበሳብዕት ዕለት ሰንበተ ዕረፍት ቅድስት ለእግዚአብሔር ኵሉ ዘይገብር ግብረ በዕለተ ሰንበት ሞተ እመዊት ይሙት።
16
ወይዕቀቡ ደቂቀ እስራኤል ሰናብተ ከመ ይግበርዎን በዳሮሙ።
17
ሥርዐት ይእቲ ለዓለም ሊተ ወለደቂቀ እስራኤል ተአምር ውእቱ ዘለዓለም እስመ በሰዱስ ዕለት ገብረ እግዚአብሔር ሰማየ ወምድረ ወበሳብዕት ዕለት ፈጸመ ወአዕረፈ።
18
ወወሀቦ ለሙሴ ሶበ ፈጸመ ተናግሮ ምስሌሁ በደብረ ሲና ክልኤ ጽላተ ዘትእዛዝ ጽላተ ዘእብን ጽሑፋት በአጽባዕት እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 32
1
ወሶበ ርእየ ሕዝብ ከመ ጐንደየ ሙሴ ወሪደ እምደብር ተንሥአ ሕዝብ ላዕለ አሮን ወይቤልዎ፦ ተንሥእ ወግበር ለነ አማልክተ እለ የሐውሩ ቅድሜነ እስመ ዝክቱ ብእሲ ሙሴ ዘአውጽአነ እምድረ ግብፅ ኢነአምር ምንተ ኮነ።
2
ወይቤሎሙ አሮን፦ ንሥኡ ሰርጐ ወርቅ ዘውስተ እዝነ አንስቲያክሙ ወአዋልዲክሙ ወአምጽኡ ኀቤየ።
3
ወነሥኡ ኵሉ ሕዝብ ሰርጐ ዘውስተ አእዛኒሆሙ ወአምጽኡ ኀበ አሮን።
4
ወተመጠወ እምእደዊሆሙ ወመሰሎ በሥዕል ወገብሮ ላህመ ስብኮ ወይቤሉ፦ እሉ እሙንቱ አማልክቲከ እስራኤል እለ አውፅኡከ እምድረ ግብፅ።
5
ወሶበ ርእየ ኤሮን ነደቀ ምሥዋዐ አንጻሮ ወአዖደ አሮን እንዘ ይብል፦ በዓለ እግዚአብሔር ጌሠመ።
6
ወጌሠ አሮን በሳኒታ ወአዕረገ መሥዋዕተ ወአብአ ቍርባነ ዘመሥዋዕተ ፍርቃን ወነበረ ሕዝብ ወይበልዑ ወይሰትዩ ወተንሥኡ ይትወነዩ።
7
ወነበቦ እግዚአብሔር ለሙሴ ወይቤሎ፦ ሑር ወአፍጥን ወሪደ እምዝየ እስመ አበሱ ሕዝብከ ዘአውፃእከ እምድረ ግብፅ።
8
ወዐለው ፍጡነ እምነ ፍኖት እንተ አዘዝካሆሙ ወገብሩ ሎሙ ላህመ ወሰገዱ ሎቱ ወሦዑ ሎቱ ወይቤሉ፦ እሉ እሙንቱ አማልክቲከ እስራኤል እለ አውፅኡከ እምድረ ግብፅ።
9
ወይቤሎ እግዚአብሔር ለሙሴ፦ ርኢኩ ዘንተ ሕዝብ ወናሁ ዝንቱ ሕዝብ ግዙፈ ክሣድ።
10
ወይእዜኒ ኅድገኒ ወተምዒዕየ በመዐትየ እጥስዮሙ ወእሬስየከ ውስተ ሕዝብ ዓቢይ።
11
ወሰአለ ሙሴ ቅድመ አምላኩ ወይቤ፦ ለምንት እግዚኦ መዐተ ትትመዓዕ ላዕለ ሕዝብከ ዘአውፃእከ እምድረ ግብፅ በኀይል ልዑል ወበመዝራዕት ዓቢይ?
12
ከመ ኢይበሉ ግብፅ በእኩይ፦ ኤውፅኦሙ ከመ ይቅትሎሙ በውስተ አድባር ወያጥፍኦሙ እምውስተ ምድር? አቍርር መዓተከ ዘተምዕዕከ ወመሓሬ ኩን ላዕለ እከዮሙ ለሕዝብከ።
13
ተዘከር አብርሃምሃ ወይስሐቅሃ ወያዕቆብሃ አግብርቲከ እለ መሐልከ ሎሙ በርእስከ ወትቤሎሙ ብዙኀ አበዝኆ ለዘርእክሙ ከመ ከዋክብተ ሰማይ በብዝኅ ወኵሎ ዘንተ እሁብ ለዘርእክሙ ወይምልክዋ ለዓለም።
14
ወሰረየ እግዚአብሔር በእንተ እኪት እንተ ይቤ ይግበር ላዕለ ሕዝቡ።
15
ወተመይጠ ሙሴ ወወረደ እምውስተ ደብር ወ፪ጽላተ ዘትእዛዝ ውስተ እደዊሁ ጽላት ዘእብን ጽሑፋት እንተ ክልኤ ገበዋቲሆን እንተ ለፌኒ ወእንተ ለፌኒ ጽሑፋት።
16
ወጽላቶን ግብረተ እግዚአብሔር እማንቱ ወጽሕፈቶንሂ ጽሕፈተ እግዚአብሔር ውእቱ ግሉፍ ውስተ ጽሌሁ።
17
ወሰሚዖ ዮሳዕ ቃለ ሕዝብ እንዘ ይጸርሑ ይቤሎ ለሙሴ፦ ድምፀ ፀባኢት ውስተ ትዕይንት።
18
ወይቤሎ ሙሴ፦ ኢኮነ ዝንቱ ድምፅ ዘመላእክት እለ ይትኄየሉ ወኢኮነ ድምፀ መላእክተ ፀብእ አላ ድምፀ መላእክቱ ለወይን እሰምዕ አንሰ።
19
ወሶበ ቀርበ ሙሴ ለትዕይንት ርእዮ ለውእቱ ላህም ወተውኔት ወተምዕዐ ሙሴ ወገደፎን እምውስተ እደዊሁ ለእልክቱ ክልኤ ጽላት ወቀጥቀጦን በታሕተ ደብር።
20
ወነሥኦ ለውእቱ ላህም ዘገብሩ ወአውዐዮ በእሳት ወሐረጾ ወአድቀቆ ወዘረዎ ውስተ ማይ ወአስተዮሙ ኪያሁ ለደቂቀ እስራኤል።
21
ወይቤሎ ሙሴ ለአሮን፦ ምንተ ረሰይከ ዘንተ ሕዝበ ከመ ታምጽእ ላዕሌሆሙ ኀጢአተ ዐቢየ?
22
ወይቤሎ አሮን ለሙሴ፦ ኢተትመዓዕ እግዚአብሔርየ ለሊከ ታአምር ግዕዞሙ ለዝንቱ ሕዝብ።
23
ወሶበ ይቤሉኒ፦ ግበር ለነ አማልክተ እለ የሐውሩ ቅድሜነ እስመ ዝክቱ ብእሲ ሙሴ ዘአውጽአነ እምድረ ግብፅ ኢነአምር ምንተ ኮነ።
24
ወእቤሎሙ፦ ዘቦ እምኔክሙ ወርቀ አምጽኡ ወአምጽኡ ወወሀቡኒ ወወረውክዎ ውስተ እሳት ወወጽአ ዝንቱ ላህም።
25
ወሶበ ርእየ ሙሴ ከመ ዐለው ሕዝብ ወአዕለዎሙ አሮን ወኮኑ ሣሕቀ ለጸላእቶሙ።
26
ወቆመ ሙሴ ውስተ አንቀጸ ትዕይንት ወይቤ፦ ዘኀርየ እግዚአብሔር ይምጻእ ኀቤየ ወተጋብኡ ኀቤሁ ኵሎሙ ደቂቀ ሌዊ።
27
ወይቤሎሙ፦ ከመዝ ይቤ እግዚአብሔር አምላከ እስራኤል፦ አሐዱ አሐዱ ይጹር ሰይፎ ወብጽሑ እምአንቀጽ እስከ አንቀጸ ትዕይንት ወአሐዱ አሐዱ ይቅትል እኁሁ ወአሐዱ አሐዱ ይቅትል ካልኦ ወአሐዱ አሐዱ ይቅትል ዘቅሩቡ።
28
ወገብሩ ደቂቀ ሌዊ በከመ ይቤሎሙ ሙሴ ወወድቀ እምውስተ ሕዝብ ይእተ አሚረ ሠለስተ ምእት ብእሲ።
29
ወይቤሎሙ ሙሴ፦ አንፈስክምዎ በእደዊክሙ ለእግዚአብሔር ዮም አሐዱ አሐዱ እምኔክሙ እምውሉዱ ወእምእኁሁ ከመ ትትወሀብ ላዕሌክሙ በረከት።
30
ወኮነ በሳኒታ ወይቤሎሙ ሙሴ ለሕዝብ፦ አንትሙ ጌገይክሙ ጌጋየ ዐቢየ ወይእዜኒ አዐርግ ኀበ እግዚአብሔር ከመ አስተስሪ ለክሙ ኀጢአተክሙ።
31
ወገብአ ሙሴ ኀበ እግዚአብሔር ወይቤ፦ እስእለከ እግዚኦ አባሲ ዝንቱ ሕዝብ አበሳ ዐቢየ ወገብሩ አማልክተ ዘወርቅ።
32
ወይእዜኒ እመ ተኀደግ ሎሙ ዛተ ኀጢአተ ኅድግ ወእማእኮ ደምስስ ኪያየኒ እምነ መጽሐፍከ ዘጸሐፍከኒ።
33
ወይቤሎ እግዚአብሔር ለሙሴ፦ ለዝክቱ ዘአበሰ በቅድሜየ እደመስሶ እምውስተ መጽሐፍየ።
34
ወይእዜኒ ሑር ወምርሖሙ ለዝንቱ ሕዝብ ውስተ መካን ዘእቤለከ ናሁ መልአኪየ የሐውር ቅድመ ገጽከ አመ ዕለተ እዋኅዮሙ ኣገብእ ላዕሌሆሙ ኀጢአቶሙ።
35
ወቀተለ እግዚአብሔር እምሕዝብ በእንተ ዘገብሩ ላህመ ዘገብረ ሎሙ አሮን።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 33
1
ወይቤሎ እግዚአብሔር ለሙሴ፦ ሑር ወዕረግ እምዝየ አንተ ወሕዝብከ ዘአውፃእከ እምድረ ግብፅ ውስተ ምድር እንተ መሐልኩ ለአብርሃም ወለይስሐቅ ወለያዕቆብ እንዘ እብል፦ ለዘርእክሙ እሁባ።
2
ወእፌንዎ ለመልአኪየ ቅድሜከ ወያወፅኦሙ ለከናኔዎን ወለአሞሬዎን ወለኬጤዎን ወለፌሬዜዎን ወለጌርጌሴዎን ወለሔዌዎን።
3
ወያበውአከ ውስተ ምድር እንተ ትውሕዝ ሐሊበ ወመዐረ ወኢየዐርግ ምስሌከ በእንተ ሕዝብከ እለ ያገዝፉ ክሳዶሙ ከመ ኢያኅልቆሙ በፍኖት።
4
ወሶበ ሰምዐ ሕዝብ ዘንተ ነገረ እኩየ ላሐው ላሐ።
5
ወይቤሎ እግዚአብሔር ለሙሴ፦ በሎሙ ለደቂቀ እስራኤል፦ አንትሙሰ ሕዝብ ዘያገዝፍ ክሳዶ አንትሙ ዑቁ ካልእተ መቅሠፍተ ኢያምጽእ ላዕሌክሙ ወአጠፍአክሙ ወይእዜኒ አሰስሉ አልባሰ ክብርክሙ ወሰርጐክሙ ወኣርእየክሙ ዘእሬስየክሙ።
6
ወአሰሰሉ ደቂቀ እስራኤል ሰርጓቲሆሙ ወአልባሲሆሙ እምኀበ ደብረ ኮሬብ።
7
ወነሥአ ሙሴ ደብተራሁ ወተከላ አፍአ እምትዕይንት ወርኁቀ እምትዕይንት ወተሰምየት ደብተራ ዘመርጡል ወእመቦ ዘፈቀዶ ለእግዚአብሔር የሐውር ኀበ ይእቲ ደብተራ አፍአ እምትዕይንት።
8
ወሶበ የሐውር ሙሴ ይባእ ውስተ ይእቲ ደብተራ አፍአ እምትዕይንት ይቀውም ኵሉ ሕዝብ ወይኔጽር አሐዱ አሐዱ ኀበ ኆኅተ ደብተራሁ ወይሬእይዎ ለሙሴ ሶበ የሐውር እስከ ይበውእ ውስተ ደብተራ።
9
ወእምከመ ቦአ ሙሴ ውስተ ደብተራ ይወርድ ዐምድ ዘደመና ወይቀውም ኀበ ኆኅተ ደብተራ ወይትናገሮ ለሙሴ።
10
ወይሬእዮ ኵሉ ሕዝብ ለውእቱ ዐምድ ዘደመና እንዘ ይቀውም ኀበ ኆኅተ ደብተራ ወይትናገር ምስለ ሙሴ ወቀዊሞሙ ኵሉ ሕዝብ ኀበ ኆኅተ ደባትሪሆሙ ይሰግዱ።
11
ወይትናገሮ እግዚአብሔር ለሙሴ ገጸ በገጽ ከመ ዘይትናገር ምስለ ዓርኩ ወይገብእ ውስተ ትዕይንት ወፅሙዱ ዮሳዕ ወልደ ነዌ ወንኡስ ውእቱ ወኢይወፅእ እምትዕይንት።
12
ወይቤሎ ሙሴ ለእግዚአብሔር፦ ናሁ ትብለኒ አንተ፦ ስዶ ለዝንቱ ሕዝብ ወአንተ ባሕቱ ኢነገርከኒ ዘትፌኑ ምስሌየ ወለሊከ ትቤለኒ ኪያከ አእመርኩ እምኵሉ ወረከብከ ሞገሰ በኀቤየ።
13
ወለእመሰኬ ረከብኩ ሞገሰ በኀቤከ አስተርእየኒ ሊተ ገሃደ ወአእምር ወእርአይከ ከመ ይኩነኒ ረኪበ ሞገስ በቅድሜከ ወከመ አእምር ከመ ሕዝብከ ውእቱ ዝንቱ ሕዝብ ዓቢይ።
14
ወይቤሎ እግዚአብሔር፦ አነ አሐውር ቅድሜከ ወአዐርፈከ።
15
ወይቤ ሙሴ፦ እመ አንተ ለሊከ ኢተሐውር ምስሌነ ኢታውፅአኒ እምዝየ።
16
ወእፎኬ ይትዐወቅ ከመ አማን ረከብኩ ሞገሰ በቅድሜከ አነኒ ወሕዝብከኒ እንበለ ሶበ ሖርከ ምስሌነ ወንከብር አነኒ ወሕዝብከኒ በኀበ ኵሉ አሕዛብ ዘሀሎ ውስተ ምድር።
17
ወይቤሎ እግዚአብሔር ለሙሴ፦ ወዘንተኒ ነገረከ ዘትቤለኒ እገብር እስመ ረከብከ ሞገሰ በቅድሜየ ወአአምረከ እምኵሉ።
18
ወይቤሎ ሙሴ ለእግዚአብሔር፦ አርእየኒ ስብሐቲከ።
19
ወይቤሎ እግዚአብሔር ለሙሴ፦ አነ አኀልፍ ቅድሜከ በስብሐቲየ ወእጼውዕ ስመ እግዚአብሔር በቅድሜከ ወእምሕሮ ለዘምሕርክዎ ወእሣሀሎ ለዘ ተሣሀልክዎ።
20
ወይቤሎ እግዚአብሔር ለሙሴ፦ ኢትክል ርእዮተ ገጽየሰ እስመ አልቦ ሰብእ ዘይሬኢ ገጽየ ወየሐዩ።
21
ወይቤሎ እግዚአብሔር ለሙሴ፦ ናሁ መካን ኀቤየ ወትቀውም ውስተ ኰኵሕ።
22
እስከ የሐልፍ ስብሐቲየ ወእሠይመከ ኀበ ስቍረተ ኰኵሕ ወእሴውር በእዴየ ላዕሌከ እስከ አኀልፍ።
23
ወአሴስል እዴየ ወይእተ ጊዜ ትሬኢ ማዕዘርየ ወገጽየሰ ኢያስተርኢ ለከ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 34
1
ወይቤሎ እግዚአብሔር ለሙሴ፦ ወቅር ለከ ክልኤ ጽላተ ዘእብን በከመ ቀዳምያት ወዕረግ ኀቤየ ውስተ ደብር ወእጽሕፍ ውስተ ውእቶን ጽላት ዝክተ ነገረ ዘሀሎ ውስተ ቀዳምያት ጽላት እለ ቀጥቀጥከ።
2
ወኩን ድልወ ለነግህ ወተዐርግ ውስተ ደብረ ሲና ወቁመኒ ህየ ውስተ ርእሰ ደብር።
3
ወአልቦ ዘየዐርግ ምስሌከ ወአልቦ ዘየሀሉ ውስተ ኵሉ ደብሩ ወአባግዕኒ ወአልህምትኒ ኢይትረዐዩ ቅሩቦ ለውእቱ ደብር።
4
ወወቀረ ሙሴ ክልኤ ጽላተ እለ እብን በከመ ቀዳምያት ወጌሠ ሙሴ በጽባሕ ወዓርገ ውስተ ደብረ ሲና በከመ አዘዞ እግዚአብሔር ወነሥአ ሙሴ ምስሌሁ እልክተ ክልኤ ጽላተ እለ እብን።
5
ወወረደ እግዚአብሔር በደመና ወቆመ ህየ ወጸወዐ በስመ እግዚአብሔር።
6
ወኀለፈ እግዚአብሔር እንተ ቅድመ ገጹ፦ ወስምየ እግዚአብሔር እግዚአብሔር፡ መሓሪ ወመስተሣህል ርኁቀ መዐት ወብዙኀ ምሕረት ወጻድቅ።
7
ዘየዐቅባ ለጽድቅ ወይገብር ምሕረተ ላዕለ አእላፍ ዘያሴስል ዐመፃ ወጌጋየ ወኀጢአተ ወለመአብስ ኢያነጽሖ ዘያገብእ ኀጣውአ አበው ላዕለ ውሉድ ወላፅለ ውሉደ ውሉድ ለዕለ ሣልስት ወራብዕት ትውልድ።
8
ወጐጕአ ሙሴ ወደነነ ውስተ ምድር ወሰገደ ለእግዚአብሔር፤
9
ወይቤ ሙሴ፦ ለእመ ረከብኩ ሞገሰ በቅድሜከ ይሑር እግዚአብሔርየ ምስሌነ እስመ ዝንቱ ሕዝብ ጽኑዐ ክሳድ ውእቱ ወተኀድግ አንተ ኀጣውኦ ወአበሳሁ ለሕዝብከ ወንከውን ለከ።
የቃል ኪዳኑ መታደስ
(ዘፀ. 23:14-19፤ ዘዳ. 7:1-5፥ 16:1-17)
10
ወይቤሎ እግዚአብሔር ለሙሴ፦ ናሁ አነ እሠይም ለከ ኪዳነ በቅድመ ኵሉ ሕዝብከ ወእግብር ዐቢያተ ወክቡራተ ዘኢኮነ ውስተ ኵሉ ምድር ወውስተ ኵሉ አሕዛብ ወይሬኢ ኵሉ ሕዝብ ለእለ ውስቴቶሙ ሀሎከ ግብሩ ለእግዚአብሔር እስመ መድምም ውእቱ ዘአነ እገብር ለከ።
11
ወዑቅ ባሕቱ አንተ ኵሎ ዘአነ እኤዝዘከ ናህ አነ ኣወፅኦሙ እምቅድመ ገጽክሙ ለአሞሬዎን ወለከናኔዎን ወለኬጤዎን ወለፌሬዜዎን ወለሔዌዎን ወለኢያቡሴዎን።
12
ዑቅ እንከ ርእሰከ ከመ ኢትትማሐሉ ምስለ ውእቱ ሰብእ እለ ይተርፉ ውስተ ይእቲ ምድር እንተ ውስቴታ ትበውኡ ከመ ኢይኩን ጌጋይ ላዕሌክሙ።
13
ምሥዋዓቲሆሙ ትነሥቱ ወምሰሊሆሙ ትሴበሩ ወአእዋሞሙ ትገዝሙ ወግልፎ አማልክቲሆሙ ታውዕዩ በእሳት።
14
እስመ ኢትሰግዱ ለካልእ አምላክ እስመ እግዚአብሔር እግዚአብሔር ቀናጺ ስሙ ወእግዚአብሔርሰ ቀናኢ ውእቱ።
15
ዮጊ ትትማሐል ምስለ እለ ይነብሩ ውስተ ይእቲ ምድር ወይዜምው ድኅረ አማልክቲሆሙ ወይሠውዑ ለአማልክቲሆሙ ወይጼውዑከ ወትበልዕ እምውስተ መሥዋዕቶሙ።
16
ወትነሥእ እምውስተ አዋልዲሆሙ ለደቂቅከ ወአዋልዲከ ትሁብ ለደቂቆሙ ወይዜምዋ አዋልዲከ ድኅረ አማልክቲሆሙ ወያዜምውዎሙ ለደቂቅከ ድኅረ አማልክቲሆሙ።
17
ወአማልክተ ዘስብኮ ኢትግበር ለከ።
18
ወሕገ ናእት ዕቀብ ሰቡዐ መዋዕለ ብላዕ ናእተ በከመ አዘዝኩከ በዘመኑ በወርኀ ሚያዝያ እስመ በወርኀ ሚያዝያ ወፃእከ እምድረ ግብፅ።
19
ኵሉ ተባዕት ዘይፈትሕ ማኅፀነ ሊተ ውእቱ በኵሩ ለላህም ወበኵሩ ለበግዕ።
20
ወበኵሩ ለአድግ ወትቤዝዎ በበግዕ ወእመሰ ኢቤዘውካሁ ሤጦ ትሁብ ወኵሎ በኵረ ውሉድከ ትቤዙ ወኢታስተርኢ ቅድሜየ ዕራቅከ።
21
ሰዱሰ መዋዕለ ትገብር ግብረከ ወበሳብዕት ዕለት ታዐርፍ ታዐርፍ ዘርአ ወታዐርፍ ዐፂደ።
22
ወበዓለ ሰንበት ትገብር ሊተ አመ ይቀድሙ ዐፂደ ስርናይ ወበዓለ ምኵራብ ማእከለ ዓመት።
23
ሠለስተ ዘመነ ለዓመት ያስተርኢ ኵሉ ተባዕትከ ቅድመ እግዚአብሔር አምላከ እስራኤል።
24
ወአመ አወፅኦሙ ለአሕዛብ እምቅድመ ገጽከ ወእሰፍሖ ለአድዋሊከ ወአልቦ ዘይፈትዋ መኑሂ ለምድርከ ወሶበ ተዐርግ ታስተርኢ ቅድመ እግዚአብሔር አምላክከ ሠለስተ ዘመነ ለዓመት።
25
ኢትዝባሕ ብሑአ ደም መሥዋዕትየ ወኢይቢት ለነግህ ዘዘብሑ ለበዓለ ፋሲካ።
26
ቀዳሜ እክለ ምድርከ ትወስድ ቤተ እግዚአብሔር አምላክከ ወኢታብስል በግዐ እንዘ ይጠቡ ሐሊበ እሙ።
27
ወይቤሎ እግዚአብሔር ለሙሴ፦ ጸሐፍ ለከ ዘንተ ነገረ እስመ በዝንቱ ነገር ኣቀውም ለከ ኪዳነ ወለእስራኤል።
28
ወሀሎ ህየ ሙሴ ቅድመ እግዚአብሔር አርባዓ ዕለተ ወአርባዓ ሌሊተ እክለ ኢበልዐ ወማየ ኢሰትየ ወጸሐፈ ውስተ ጽላት ዘንተ ነገረ ፲ቃለ።
29
ወሶበ ወረደ ሙሴ እምደብረ ሲና ወሀለዋ ክልኤ ጽላት ውስተ እደዊሁ ለሙሴ ወእንዘ ይወርድ እምውስተ ደብር ወኢያእመረ ሙሴ ከመ ተሰብሐ ሕብረ ገጹ እንዘ ይትናገር ምስለ እግዚአብሔር።
30
ወሶበ ርእይዎ አሮን ወኵሉ ደቂቀ እስራኤል ለሙሴ ከመ ተሰብሐ ርእየተ ሕብረ ገጹ ፈርሁ ቀሪቦቶ።
31
ወጸውዖሙ ሙሴ ወገብኡ ኀቤሁ አሮን ወኵሉ መኳንንተ ተዕይንት ወነገሮሙ ሙሴ።
32
ወእምድኅረ ዝንቱ ቀርቡ ኀቤሁ ኵሉ ደቂቀ እስራኤል ወአዘዞሙ ኵሎ ዘነገሮ እግዚአብሔር በደብረ ሱና።
33
ወሶበ አኅለቀ ተናግሮቶሙ ወደየ ላዕለ ገጹ ግልባቤ በዘ ይሴውር ገጾ።
34
ወሶበ የሐውር ሙሴ ቅድመ እግዚአብሔር ከመ ይትናገሮ ያሴስል ግልባቤሁ እስከ ይወፅእ ወእምከመ ወጽአ ይነግሮሙ ለደቂቀ እስራኤል ኵሎ ዘአዘዞ እግዚአብሔር።
35
ወርእዩ ደቂቀ እስራኤል ከመ ተሰብሐ ገጹ ለሙሴ ወከመ ወደየ ግልባቤ በዘ ይሴወር እስከ ይበውእ ከመ ይትናገሮ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 35
1
ወአስተጋብኦሙ ሙሴ ለኵሉ ማኅበሮሙ ለደቂቀ እስራኤል ወይቤሎሙ፦ ዝንቱ ውእቱ ነገር ዘይቤ እግዚአብሔር ከመ ትግበርዎ፤
2
ሰዱሰ መዋዕለ ትገብሩ ግብረክሙ ወበሳብዕት ዕለት ዕረፍት ቅድስት ሰንበት ዕረፍቱ ለእግዚአብሔር ኵሉ ዘይገብር ባቲ ግብረ ለይሙት።
3
ወኢታንድዱ እሳተ በውስተ ኵሉ መኃድሪክሙ በዕለተ ሰናብትየ አነ እግዚአብሔር።
ለመገናኛው ድንኳን ሥራ የሚቀርብ መባ
(ዘፀ. 25:1-9)
4
ወይቤሎሙ ሙሴ ለኵሉ ማኅበሮሙ ለደቂቀ እስራኤል እንዘ ይብል፦ ዝንቱ ውእቱ ቃል ዘአዘዘ እግዚአብሔር እንዘ ይብል፦
5
ንሥኡ እምኔሆሙ መባአ ለእግዚአብሔር ኵሎሙ ዘዘሐለዮሙ ልቦሙ ያምጽኡ እምቀዳሜ ንዋዮሙ እምወርቅ ወእምብሩር ወእምብርት፤
6
ወያክንት ፖፔራ ለይ ክዑብ ወሜላት ፍቱል ወጸጕረ ጠሊ፤
7
ወማእሰ በግዕ ግቡረ መሃን ወመሃነ ምጺጺት ወዕፀ ዘኢይነቅዝ፤
8
ወዕቅብት ለማኅቶት ወአፈወት ለተቀብዖ ወዕጣናተ ለማዕጠንት፤
9
ወአእባን መረግድ ወአእባን ዘይትኄረው ለኤፉድ ወለሎግዮ፤
የመገናኛው ድንኳን መገልገያ ዕቃዎች
(ዘፀ. 39:34-43)
10
ወኵሉ ጠቢበ ልብ ዘውስቴትክሙ ይምጻእ ወይግበር ኵሎ ዘአዘዘ እግዚአብሔር።
11
ደብተራ ወዐውዳ ወጠፈራ ወአፋኪያሃ ወመናስግቲሃ ወአዕማዲሃ።
12
ወታቦት ዘመርጡል ወመጻውሪሃ ወተድባበ ወመንጦላዕተ ዘምሥዋር፤
13
ወአዕማዲሃ ወምዕማዲሆን ወማእደ ወመፃውርቲሁ፤
14
ወኵሉ ንዋያቲሁ ወተቅዋመ መኅቶት፤ ወኵሎ ንዋያ ወማኅትዊሃ ወቅብዐ ማኅቶት፤
15
ወመስዋዐ ዘዕፃን ወመፃውርቲሁ ወቅብዐ ዘይት ቀብዑ ወዕጣነ ዘየዓጥኑ ወመክደነ ኆኅት ዘደብተራ፤
16
ወምሥዋዐ ዘመሥዋዕተ ወስቅሰቀ ዘብረት ዘሎቱ መፃውርቲሁ ወኵሎን ንዋያቲሁ ወማእከከ ንዋያቲሁ ወማእከከ ምስለ መንበር፤
17
ወመንጦላዕተ ዓፀድ ወአእማዲሁ ወምዕማዲሆን ወመክደነ አንቀጸ ዓፀድ፤
18
ወታክሊሁ ለደብተራ ወመታክለ ዓፀድ ወአውታሪሆን፤
19
ወአልባሲሁ ለአሮን ካህን ወአልባሰ በዘ ይገብሩ በውስተ መቅደስ ወዐፅፎሙ ለደቂቀ አሮን ዘክህነቶሙ።
20
ወወጽአ ኵሉ ማኅበሮሙ ለደቂቀ እስራኤል እምኀበ ሙሴ።
21
ወአምጽኡ አሐዱ አሐዱ በከመ ሐለየ በልቡ ወበከመ ፈቀደ በነፍሱ አምጽኡ መባአ ለእግዚአብሔር ለኵሉ ግብረቱ ለደብተራ መርጡል ወለኵሉ መፍቀደ ወለኵሉ አልባስ ዘመቅደስ።
22
ወአምጽኡ ዕደው ዘእምኀበ አንስትኒ ኵሉ በከመ ፈቀዶ ልቡ ወአምጽኡ መኃትምተኒ ወአውጻበ ወሕለቃተ ወሐብለታተ ወአውቃፈ ወኵሎ ሰርጐ ዘወርቅ።
23
ወኵሉ አምጽአ ወርቀ መባአ ለእግዚአብሔር ወኵሉ ዘረከበ ማእሰ በግዕ ግቡረ መሃን ወማእሰ ዘምጺጺት።
24
ወአብአ ኵሉ ዘበፅዐ ብፅዓተ ብሩረ ወብርተ አምጽኡ መባአ ለእግዚአብሔር ወእምኀበ ተረክበ ዕፅ ዘኢይነቅዝ ለኵሉ ምግባረ መፍቀዳ ለደብተራ አምጽኡ።
25
ወኵሉ ብእሲት ጠባበ ልብ እንተ ትክል ፈቲለ በእደዊሃ አምጽኣ ፈትለ ዘያክንት ወሕብረ ከብድ ወለይ ወሜላት።
26
ወኵሉ አንስት እለ ሐለያ በልቦን በጥበብ ፈተላሁ ለጸጕረ ጠሊ።
27
ወመላእክትኒ አምጽኡ እብነ ዘመረግድ ወዕንቈ ዘተጽፋቅ ለዐፅፍ ወለዘውስተ መትከፍት ወለመፍቀደ ሥርዐቱ።
28
ወቅብአ ዘይትቀብኡ ወሞደዮ ለዕጣን።
29
ወኵሉ ብእሲ ወብእሲት እለ ፈቀዶሙ ልቦሙ ከመ ያብኡ ወይግበሩ ኵሎ ግብረ ዘአዘዘ እግዚአብሔር ለሙሴ አምጽእዎሙ ደቂቀ እስራኤል መባአ ለእግዚአብሔር።
ባስልኤልና ኤልያብ
(ዘፀ. 31:1-11)
30
ወይቤሎሙ ሙሴ ለደቂቀ እስራኤል፦ ናሁ ጸውዖ እግዚአብሔር በስሙ ለቤሴሌእል ዘኡራ ወልደ ሖር እምነገደ ይሁዳ።
31
ወመልአ መንፈሰ እግዚአብሔር ወጥበበ ወልቡና ወትምህርተ።
32
ከመ ይኩን ላዕለ ኵሉ ሊቀ ጸረብት ወይግበር ኵሎ ምግባረ ሊቀ ጸረብት ወይግበር ወርቀኒ ወብሩረኒ ወብርተኒ።
33
ወኪነ ዕንቍኒ ወይግበር ዕፀኒ ወይግበር ኵሎ ግብረ በጥበብ።
34
ወይሜህር ወወደየ ውስተ ልቡ ሎቱኒ ወለኤሊያብ ዘአኪስመክ ዘእምነ ነገደ ዳን።
35
ወመልኦሙ ጥበበ ልብ ከመ ያእምሩ ገቢረ ኵሎ ግብረ መቅደስ ዘይትአነም ከመ ይእንሙ በለይ ወሜላት ወከመ ይግበሩሂ ኵሎ ግብረ ጸረብት ዘዘዚአሁ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 36
1
ወገብሩ ቤሴሌእል ወኤሊያብ ወኵሉ ጠቢበ ልብ እለ ተውህበ ሎሙ ጥበብ ወአእምሮ ኵሎ ከመ ይግበሩ ኵሎ ግብረ መቅደስ ዘይትፈቀድ ኵሎ ዘአዘዘ እግዚአብሔር።
2
ወጸውዖሙ ሙሴ ለቤሴሌእል ወለኤሊያብ ወለኵሎሙ እለ ቦሙ ጥበበ እለ ወሀቦሙ እግዚአብሔር አእምሮ ውስተ ልቦሙ ወኵሉ እለ በፈቃደ ልቦሙ ይገብሩ ከመ ይሑሩ ውስተ ዝንቱ ግብር ከመ ይፈጽምዎ።
3
ወነሥኡ በኀበ ሙሴ መባአ ዘአብኡ ደቂቀ እስራኤል ለኵሉ ምግባረ መቅደስ ከመ ይግበሩ ወእሙንቱ ይትወከፉ ዓዲ ዘያበውኡ እምኀበ እለ ያመጽኡ ነግሀ ነግህ።
4
ወመጺኦሙ ኵሉ ጠቢባን እለ ይገብሩ ግብረ መቅደስ አሐዱ አሐዱ በበ ምግባሪሁ ዘይገብር፤
5
ወይቤልዎ ለሙሴ፦ ብዙኅ መባእ ያበውእ ሕዝብ እምግብር ዘአዘዘ እግዚአብሔር ከመ ይትገበር።
6
ወአዘዘ ሙሴ ወሰበከ ውስተ ትዕይንት ለዕድኒ ወለአንስትኒ እምይእዜ ኢይግበሩ መባአ ዘዐሥራት ዘመቅደስ ወተከልአ ሕዝብ እንከ አብኦ።
7
እስመ አከሎሙ ለምግባረ ይገብሩ ወተርፎሙ።
የማደርያው ድንኻን አሠራር
(ዘፀ. 26:1-37)
8
ወገብሩ ኵሎሙ ጠቢባነ ልብ፡ ምግባረ ደብተራ ዐሠርተ አዕፃደ እምቢሦስ ክዑብ፡ ወእምክያንት ወኅብረ ከብድ፡ ወለይ ክዑበ፡ ወኪሩቤነ ግብሩ በምግባረ ምእናም።
9
ወኑኁ ለአሐዱ ዓፀድ ዕሥራ ወሰመንቱ በእመት፡ ወርኅቡ ርብዕ በእመት ለአሐዱ ዓፀድ፡ በመስፈርቱ ከማሁ ለኵሎሙ አዕፃድ።
10
ወኀምስተ አዕፃደ አስተሳመኩ በበይናቲሆሙ አሐደ ምስለ ካልኡ፡ ወኅምስተ አዕፃደ አስተሳመኩ በባይናቲሆሙ።
11
ወገብሩ ኀምሳ መማስጠ ዘያክንት ላፅለ ከንፈረ አሐዱ ዓፀድ፡ እምጽንፉ በዘየኃብር፡
12
ወከማሁ ኀምሳ መማስጠ ገብሩ በከንፈረ ዓፀድ ክልእ በዘየኃብሩ።
13
ወገብሩ ኀምሳ ኆፃዳተ ዘወርቅ ወአኅበሩ አፅፃዳተ አሐደ ምስለ ከልኡ በኆፃዳት፡ ወከነ ደብተራሁ አሐደ።
14
ወገብሩ ዐሠርተ ወአሐደ አፅፃደ ዘሠቅ ዘይጫውሮ እምላዕሉ ለደብተራ።
15
ወለለአሐዱ ዓፀድ ኑኁ ሠላሳ በእመት፡ ወርኅቡ ርብዕ በእመት፡ ለለአሐዱ ዓፀድ ከማሁ በአምጣኒሆሙ።
16
ወአኅበሩ ኀምስተ አፅየፃደ በበይናቲሆሙ፡ ወስድስተ አዕፃደ አኅበሩ በበይናቲሆሙ።
17
ወገብሩ ኀምሳ መማስጠ ላዕለ ከንፈረ አሐዱ ዓፀድ በጽንፉ በዘየኀብሩ፤ ወኀምሳ መማስጠ ገብሩ ላዕለ ከንፈረ ዓፀድ ካልእ በዘየኀብሩ።
18
ወገብሩ ኀምሳ ኆፃዳተ ዘብርት በዘየኀብሩ ከመ ይኩን አሐደ።
19
ወገብሩ ዘይከድኖ ለሠቅ ማእሰ በግዕ ሕሡየ፡ ወከማሁ ገብሩ ለኵሉ።
20
ወገብሩ አዕማደ ዘደብተራ እምፅዕ ዘኢይነቅዝ፤
21
ዘዐሥርት በእመት ቆሙ ለአሐዱ ዓምድ፡ ወርኅቡ እመት ወመንፈቀ እመት።
22
ወመሳምክተ ሥረዊሁ ክልኤቱ ለአሐዱ ዓምድ፡ እንዘ ይሳመክ አሐዱ ምስለ ካልኡ፡ ወከማሁ ገብሩ ለኵሉ አዕማደ ደብተራ።
23
ወገብሩ ዕሥራ አዕማደ አምገጸ አዜብ።
24
ወገብሩ ሎሙ ለዕሥራ አዕማድ አርባዐ ስክተታተ ዘብሩር፡ ክልኤቱ ስክተቱ ለአሐዱ ዓምድ በክልኤሆሙ ገጻቲሁ ወክልኤቱ ስክትቱ ለአሐዱ ዓምድ በክልኤሆሙ ገጻቲሁ።
25
ወእምክልእ ገጸ ደብተራ መንገለ ሰሜን ገብሩ ዕሥራ አዕማደ።
26
ወስክተቶሙ አርባዓ ዘብሩር ለለአሐዱ ዓምድ፡ ወክልኤቱ ስክተቱ እምክልኤቱ ገጻቲሁ።
27
ወእምድኅር እምገጸ ደብተራ መንገለ ባሕር ገብሩ ስድስተ አዕማደ።
28
ወክልኤተ አዕማደ ገብሩ ዓዲ ለመዓዝነ ተብተራ እምድኅር።
29
ወፅሩየ ኮኑ ወኀብሩ አምታሕቱ እስከ ላዕሉ፡ ወከማሁ ገብሩ ለክልኤሆን መዓዝን።
30
ወኮኑ ሰመንቱ አዕማድ ወምዕማዲሆሙ ዓሡሩ ወስሱ ዘብሩር፡ ወለለአሐዱ አሐዱ ዓምድ ክልኤቱ ክልኤቱ ምዕማዱ።
31
ወገብሩ መናሥግተ ለአዕማደ ደብተራ አምዕፅ ዘኢይነቅዝ ኀምስተ መናሥግተ አምኣሐዱ ገጽ፡
32
ወኀምስተ መናሥግተ እምካኣልእ ገጽ፡ ወኀምስተ መናሥግተ ዘመንገለ ባሕር።
33
ወገብሮ ለመንሠግ ዘማእከል ከመ ይዕዱ በማአከለ አዕማድ አምጽንፍ ኀበ ጽንፍ።
34
ወለአፅማድ ወለመማስጡ ወለመናሥግቲሁ ቀፈልዎሙ ወርቀ።
35
ወገብሩ መንጦላዕተ ዘያክንት ወኅብረ ከብድ፡ ወለይ ክዑብ፡ ወቢሦስ ፍቱል፡ ወገብሩ በግብረ ምእናም ኪሩቤነ።
36
ወገብሩ ላቲ አርባዕተ አዕማደ ዕፅምዕፅ ዘኢይነቅዝ፡ ወቀፈልዎሙ ወርቀ ወአርአስቲሆሙኒ ዘወርቅ፤ ወገብሩ ሎሙ አርባዕተ ምእማደ ዘብሩር።
37
ወገብሩ ላቲ መንጦላዕተ ዘይከድኖ ለፕኅተ ደብተራ፡ አምያክንት ወኅብረ ከብድ ወለይ ክዑብ፣ ወቢሦስ ፍቱል በብዑድ ግብረት።
38
ወገብሩ ላቲ ለመንጦላዕፅት ኀምስተ አዕማደ እምዕፅ ዘሊይነቅዝ፡ ወቀፈልዎሙ ወርቀ፣፡ ወአርእስቲሆሙኒ ዘወርቅ፡ ወገብሩ ሎሙ ኀምስተ ምፅዕማደ ዘብርት።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 37
1
ወገብረ ቤሴሌእል ታቦተ እምዕፅ ዘኢይነቅዝ ዘካዕበ እመት ወመንፈቀ እመት ኑኃ፡ እመት ወመንፈቀ እመት ራኅባ፡ እመት ወመንፈቀ እመት ቆማ።
2
ወቀፈላ በወርቅ ንጹሕ እምውስጣ ወእምአፍኣሃ፡ ወገብረ ላቲ ቀጸላ ወርቅ በዓውዳ፡ ወገበረ በውስቴታ ማዕበለ ዘወርቅ ዘኆፃዳት እምዓውዳ።
3
ወሰበከ ላቲ ዕበነ አርባዕተ ዘወርቅ ወአንበሮን ላዕለ አርባዕቱ ምስማካክቲሃ፡ ፅበነ ክልኤ ውስተ አሐዱ ምስማክ፡ ወፅበነ ክልኤ ውስተ ዳግም ምስማክ።
4
ወገብረ ላቲ መፃውርተ እምዕፅ ዘኢይነቅዝ ወቀፈሎሙ ወርቀ።
5
ወአብአ ድንባዛቲሃ ውስተ እልኩ ፅበን አርባዕ፡ እለ ውስተ ምስማክ ዘታቦት፡ መሳክሚሃ ለታቦት በዘይሰከምዋ በሙ።
6
ወገብረ ላቲ ተድባበ ዘወርቅ ንጹሕ፡ ዘካዕበ እመት ወመንፈቀ እመት ኑኁ፡ እመት ወመንፈቀ እመት ራኀቡ።
7
ወገብረ ላቲ ክልኤተ ኪሩቤነ ዘወርቅ ፍሕቆ፡ ወገብሮሙ አምክልኤቱ ምስማካቲሁ ለተድባብ፤
8
አሐዱ ኪሩብ እምለፌ፡ ወእሐዱ ኪሩብ እምለፌ እምስማካቲሁ ለተድባብ።
9
ወኮኑ ኪሩቤን ይረብቡ ክነፊሆሙ እመልዕልት እንዘ ይጹልሉ ክነፊሆሙ መልፅልተ ተድባብ፡ ወገጸሙ ይትናጸር በበይናቲሆሙ በዲበ ተድባብ።
የኅብስት ማስቀመጫው ጠረጴዛ አሠራር
(ዘፀ. 25:23-30)
10
ወገብረ ማእደ እምዕፅ ዘኢይነቅዝ ኑኀኁ ከዕበ እመት፡ ወራኅቡ እመት፣ ወቆሙ እመት ወመንፈቀ እመት።
11
ወቀፈሎ ወርቀ ንጹሐ፡ ወገብረ ሎቱ ቀጸላ ዘወርቅ በዓውዱ።
12
ወገብረ ማዕበለ ዘወርቅ በዓውዱ መጠነ አርባዕቱ አፃባዕ፡ ወገብረ ለቀጸላሁ ፅበነ አርባዕተ፡ ወገብረ ኆፃዳተ ዘማዕበል ለቀጸላሁ።
13
ወገብረ አርባዕተ አውቃፋተ ዘወርቅ፡ ወአንበሮን ዲበ አፅባን ውስተ አርባዕቱ ፍና፡ ዘእገሪሁ መንገለ ቀጸላሁ።
14
ወኮኑ አፅባኒሁ አብያተ ለመፃውሪሁ ዘያነሥኡ ማእደ።
15
ወገብረ መፃውረርቲሁ እምዕፅ ዘኢይነቅዝ፡ ወቀፈሎሙ ወርቀ ንጹሐ ከመ ያንሥኡ ቦሙ ማእደ።
16
ወገብረ ንዋያተ ዘማእአድ መጽብሐ፡ ወአጽሕልተ፡ ወመዳምሀ፡ ወመዋጽሐ በዘቦቱ ያወጽሑ ዘወርቅ።
የመቅረዙ አሠራር
(ዘፀ. 25:31-40)
17
ወገብረ መራናተ አምወርቅ ንጹሕ ፍሕቆ፡ ገብራ ለመራናት ዓምዳ ወአብራዒሃ፡ ወመአኀዚሃ፡ ወክበበ ርእሳ፡ ወጽጌያቲሃ እምኔሃ ተገብሩ።
18
ስድስቱ አብራዕ እለ ይወጽኡ እምገቦሃ ለተቅዋመ ማኅቶት፡ ሠለስቱ አብራዕ እምአሐዱ ፍናሃ፡ ወሠለስቱ አብራዕ እምካልእ ፍናሃ።
19
ወሠለስቱ መአኀዚሃ አለ የኃብሩ ምሳሌ ለአሐዱ ክበበ ርአስ ጽጉይ፡ ከማሁ ለስድስቲሆሙ አብራዕ፡ እለ ይወጽኡ እምተቅዋመ ማኅቶት።
20
ወለተቅዋመ ማኅቶት መአኃዚሃ አርባዕቱ፡ ወጽጌያቲሃ ወክበበ ርአሳ ወክበብ መትሕተ ክልኤቱ።
21
ክበበ ርአሳ ወአብራዒሃ እምኔሃ ኮኑ ኵሎሙ ፍሕቆ እምአሐዱ ወርቅ ንጹሕ፤
22
ወገብረ መኃትዊሃ ሰብዓተ፤
23
ወገብረ ፅዋዓቲሃ ወበዘያ ሤንይዋ ዘወርቅ፡
24
ወለኵሉ ንዋያቲሃ መክሊተ ወርቅ ገብራ፤
የዕጣን መሠዊያው አሠራር
(ዘፀ. 30:1-5)
25
ወገብረ ምሥዋዐ ዘፅጣን እምፅፅ ዘኢይነቅዝ ዘእመት ኑኁ፡ ወእመት ራኅቡ፡ ርቡዐ ገብሮ፤ ወክዕበ እመት ቆሙ፤
26
ወእምኔሁ ተገብሩ አቅርንቲሁ፤ ወቀፈሎ ወርቀ ንጹሐ ምድሮ ወዓውደ አረፍቱ፡ ወአቅርንቲሁ።
27
ወገብረ ሎቱ ቀጸላ ዘወርቅ በዓውዱ፡ ወክልኤተ አውቃፋተ ወርቅ ገብረ ሎቱ መትሕተ ቀጸላሁ ላፅለ ክልኤቱ ገበዋቲሁ፡ ዘይከውኑ አብያተ ለመፃውሪሁ ከመ ያንሥኡ ቦሙ ኪያሁ።
28
ወገብረ መፃውርቲሁ አምዕፅ ዘኢይነቅዝ፡ ወቀፈሎሙ ወርቀ።
29
ወገብረ ቅብዐ ዘይትቀብዑ እምዘይት፡ ወአፈዋተ ቅድወ፡ ጽዑጠ ዘጸዐጢ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 38
1
ወገብረ ምሥዋዐ ለመሥዋዕት እምዕፅ ዘኢይነቅዝ ዘኅምስቱ በእመት ኑኁ፡ ወኅምስቱ ራኅቡ፡ ርቡዐ ኮነ፡ ወሥልሰ በእመት ቆመ።
2
ወገብረ አእጋሪሁ ውስተ አርባዕቱ መዓዝኒሁ ወእምኔሁ ይእቲ ምቅዋማቲሁ።
3
ወገብረ ሎቱ አቅርተ ዳበ አርበዕቱ መዓዝኒሁ፡ ወእምኔሁ ወጽኡ አቅርንቲሁ ወቀፈሎ ብርተ።
4
ወገብረ ኵሎ ንዋያተ ምሥዋዕ ምግኃሣተ፡ ወጻኅራተ ወፍያላተ ወመኆስሳተ ወመሳውደ እሳት ኵሎ ገብረ እምብርት።
5
ወገብረ መጥበስተ ለመሥዋዕት ስቅሱቀ፡ ከመ መሥገርተ ዓሣ ዘብርት፡ ወገብረ ሎቱ ለመጥበስት አርባዕተ ኅልቀታተ ዘብርት ውስተ አርባዕቱ መዓዝኒሁ።
6
ወአንበሮ ለመጥበስት በቤተ መሥዋዕት ታሕተ ወከነ በመንፈቀ ቤተ መሥዋዕት፤
7
ወሰበክ አርባዕተ አውቃፋተ ዘብርት ለአርበዕቱ መዓዝኒሁ ከመ ይኩኑ አብያተ ለመፃውርቲሁ፤ ወገብረ መፃውርተ እምዕፅ ዘኢይነቅዝ፣ ወቀፈሉሙ ብርተ ወአብአ መፃውርተሁ ውስተ አውቃፋት ዘላዕለ ገበዋተ ምሥዋዕ ከመ ያንሥኡ ቦሙ ኪያሁ ፍሉገ ሰሌዳ ገብሮ።
የመታጠቢያው ሳሕን
(ዘፀ. 30:17-21)
8
ወገብረ ማአከከ ዘብርት ወመንበሩሂ ዘብርት፡ ወአንበሮ በአንጻረ አንስት እላ ይመጽኣ ከመ ይጸልያ ኀበ አንቀጸ ደብተራ ዘመርጡል በዘይትሐፀቡ ቦቱ።
የድንኳኑ መግቢያ ክፍል አሠራር
(ዘፀ. 27:9-19)
9
ወገብረ ላቲ ዓፀደ ለደብተራ መንገለ አዜብ እንተ የማን ወመንጦላዕተ ዓፀድ እምቢሦስ ክዑብ ወኑኁ ምእት በእመት።
10
ወአዕፅማዲሁ ዕሥራ ዘብሩር ወምፅማዲሆሙ ዕሥራ ዘብርት፤ ወኆፃዳቲሆሙ ወጥነሬሆሙ ለአፅማድ ዘበሩር።
11
ወለመንገለ ሰሜን መንጦላዕቱ ምእት በእመት ኑኁ፤ ወአፅማዳሁ ፅሥራ ዘብሩር ወምፅማዲሆሙ ዕሥራ ዘብርት ወፕፃዳቲሆሙ ወጥነሬፊሆሙ ለአዕማድ ዘብሩር።
12
ወዘመንገላለ ባሕር መንጦላዕቱ ኀምሳ በእመት ኑኁ፡ አዕማዲሆሙ ዐሠርቱ ዘብሩር ወምዕማዲሆሙ ዐሠርቱ ዘብርት፤ ወኆፃዳቲሆሙ ወጥነፊሆሙ ለአዕማድ ዘብሩር።
13
ወዘመንገለ ጽባሕ መንጦላዕቱ ኀምሳ በእመት ኑኁ፤ ወአፅማዲሁ ዐሠርቱ ዘብሩር፡ ወምዕማዳሆሙ ዐሠርቱ ዘብርት።
14
ዐፀሠርቱ ወኀምስቱ በእመት ኑኁ ለመንጦላዕት እምገጸ አሐዱ ምስማክ፡ አዕማዳዲሁ ሠለስቱ፡ ወምዕማዲሆሙ ሠለስቱ።
15
ወእምካልእ ምስማክ፡ ዐሠርቱ ወኀምስቱ በእመት ኑኁ ለመንጦላዕት፡ አፅማዲሁ ሠለስቱ ወምዕማዲሆሙ ሠለስቱ፡
16
ወኩሉ መንጦላዕተ ዓፀድ ዘዓውድ አምቢሦስ።
17
ወኵሉ አዕማድ ዘዓፀድ ወአርእስቲሆሙ ቅፉላን በብሩር፡ ወምፅዕማዲሆሙ ዘብርት።
18
ወለአንቀጸ ዓፀድ መንጦላዕቱ ዕሥራ በእመት ኑኁ፡ በያክንት ወኅብረ ከብድ ወለይ ክዑብ ወቢሦስ ክዑብ ወብዑደ ኮነ በግብረ መርፍእ፤ ወቆሙ ኀምስቱ በእመት እመንገለ ራኅቡ ከመ መንጦላዕተ ዓፀድ።
19
ወአፅማዲሁ አርባዕቱ ዘብሩር ወምዕማዲሆሙ አርባዕቱ ዘብርት፡
20
ወኵሉ መታክለ ደብተራ ዘዓውደ ዓፀድ ዘብርት።
21
ወከመዝ ሥርዓታ ለደብተራ መርጡል ዘከመ ተአዘዘ ሙሴ እምአግዚአብሔር ከመ ይኩኖሙ ግብሮሙ ለሌዋውያን በእደ ይታምር ወልደ አሮን ካህን።
22
ወባስልኤል ወልደ ኡሪ ወልደ ሑር ዘእምነገደ ይሁዳ ገብረ ኵሎ በከመ አዘዞ እግዚአብሔር ለሙሴ።
23
ወምስሌሁ ኤልያብ ወልደ አክሴምክ ዘእምነገደ ዳን ዘኮነ ሊቀ ኪነት ዘበምእናም ወዘበመርፍእ ወበዘአሥቅ፡ ከመ ይእንም በያክንት ወበኅብረ ከብድ ወበለይ ክዑብ ወቢሦስ ክዑብ።
24
ወኵሉ ወርቅ ዘመባእ ዘተገብረ ለምግባረ ደብተራ፡ ኮነ ዕሥራ ወተስዓቱ መካልይ ወሰብዓቱ ምእት ወሠላሳ ሰቅል በሰቅል ቅዱስ።
25
ወብሩርኒ ዘመባአ ዘአስተፋቀዱ እምትዕይንት፡ ምእት መካልይ፡ ወዓሠርቱ ምእት ወሰብዓቱ ምእት ሰብዓ ወኀምስቱ ሰቅል በሰቅል ቅዱስ።
26
ዘአስተዋጽኡ በበርእሶዕሙ አሐተ አሐተ ዲድርክመ፡ ወአሐቲ ዲድርክም መንፈቁ ለሰቅል፤ ወኵሉ ዘሖረ ውስተ ፍቅድ ዘእምዕሥራ ዓም ወላዕሉ ስሳ አልፍ ወሠላሳ ምእት ወኀምስቱ ምእት ወኀምሳ።
27
ወተገብረ ዝክቱ ምእት መካልይ ዘብሩር ለምዕማደ አዕማድ ዘደብተራ፡ ወለምዕማደ አዕማድ ዘመንጦላዕት፤ ምእት መካልይ ለምእት ምዕማድ፡ በበሐቲ መክሊት ለለሐቲ ርእስ።
28
ወለዝክቱ ዐሠርቱ ምእት ወሰብዐቱ ምእት ወሰብዓ ወኅምስቱ ሰቅል ገብርዎ ለአዕፅማደ ዓፀድ።
29
ወኮነ ብርት ዘመባእ አርባዕቱ ምእት ወሰብዓ መካልይ ወዕሥራ ምእት ወአርባዕቱ ምእት ሰቅል።
30
ወገብረ አምኔሁ መንበረ ኆዓኅተ ደብተራ ዘመርጡል ወምሥዋዐ ዘመሥዋዕት፤ ወመጥበስተ ወኵሎ ንዋየ፤
31
ምሥዋዕ ወመንበረ ዓፀድ ዘዓውድ፤ ወመንበረ አንቀጸ ዓፀድ ወኩሎ መታክለ ደብተራ ወመታክለ ዓፀድ ዘዓውድ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 39
1
ወዘተርፈ ወርቅ ዘመባእ ተገብረ ንዋየ በዘይገብሩ ቅድመ እግዚአብሔር፤ ወእምነ ያክንት ወኅብረ ከብድ ወለይ ወቢሦስ ተገብረ አልባስ ለመልእክተ መቅደስ፤ ወገብሩ አልባሰ ቅዱሰ ለአሮን በከመ አዘዞ አግዚአብሔር ለሙሴ።
2
ወብከመ አዘዞ አግዚአብሔር ለሙሴ ገብሩ ኤፉደ በወርቅ ወበያክንት ወበኅብረ ከብድ ወበለይ ክዑብ፤ ወቢሦስ ክዑብ።
3
ወገብሩ ቂጽለ ዘወርቅ ወሰጠቅዎ ወገብርዎ ከመ ይትፈተል ምስለ ያክንት ወምስለ ኅብረ ከብድ ወምስለ ለይክዑብ ወምስለ ቢሦስ ክዑብ።
4
ወገብርዎ ልብሰ መትከፍት ዘይወርድ ውስተ ክልኤሆን መታክፊሁ ወአነሙ ክልኤተ ኤጲሞሳተ እምኔሆሙ እለ ይትላጸቁ በክልኤቱ ገበዋቲሁ።
5
ወለትብልያሰ ዘልብሰ መትከፍት አነምዎ አምኔሆሙ በከመ አነሙ ኪያሃ በወርቅ ወበያክንት ወበኅረ ከብድ ወበለይ ክዑብ ወቢሦስ ክዑብ በከመ አዘዞ እግዚአብሔር ለሙሴ።
6
ወገብሩ አአባነ መረግድ ወአውደድዎሙ ምስለ ወርቅ ወገለፍዎሙ ከመ ግልፈተ ማኅተም በበአስማቲሆሙ ለደቂቀ እስራኤል።
7
ወአንበርዎሙ ዲበ ኤጴሞሳቲሃ ለልብሰ መትከፍት ለአፅናቍ ዘተዝከሮሙ ለደቂቀ እስራኤል ዘከመ አዘዞ እግዚአብሔር ለሙሴ።
የደረት ኪስ አሠራር
(ዘፀ. 28:15-30)
8
ወገብሩ ልብሰ ሎግዮ ግብረ ምእናም እሠቅ ከመ ግብረተ ልብሰ መትከፍት በወርቅ ወበያክንት ወበኅብረ ከብድ ወበለይ ክዑብ ወቢሦስ ክዑብ፤
9
ርቡዕ ወውጡሕ ውእቱ፤ ወልብሰ ሎግዮ እመት ኑኁ ወእመት ራኅቡ፡ እንዘ ውጡሕ ውእቱ ወተአንመ ውስቴቱ፤
10
አርበዕቱ ፆታ እንመት ዘአዕናቍ፤ አሐዱ ፆታ በሰርድዮን ወበጳዝዮን ወበመረግድ።
11
ወካልእ ፆታ ዘኅብሩ ከመ ፍሕም ወሰንፔር ወኢያሰጲድ።
12
ወሣልስ ፆታ በለግርዮን ወበአካጥስ ወበአሜቴስጢናኖስ።
13
ወራብዕ ፆታ በፅንቍ ዘኅብረ ወርቅ ወቢረሌ ወበሦም፡ ወዓውዶሙ በወርቅ እሱር።
14
ወውአቶሙ አዕናቍ በበኣስማቲሆሙ ለዐሠርቱ ወክልኤቱ ደቂቀ እስራኤል ወግሉፋን ከመ ግልፈተ ማኅተም ለለአሐዱ በበስሞሙ።
15
ወገብሩ ሎቱ ለልብሰ ሎግዮ ሰናስለ ጽፉረ በግብረት ፍቱል ወበወርቅ ንጹሕ።
16
ወገብሩ ክልኤተ ክበበ ጥውዮ ዘወርቅ፡ ወክልኤተ ኅልቀታተ ወርቅ ወወደይዎን ለውእቶን ኅልቀታት ውስተ ክልኤሆን ጽነፊሁ ለልብሰ ሎግዮ።
17
ወወደይዎ ለዝክቱ ጽፍሮ ወርቅ ላዕለ እልክቱ ኅልቀታት አልክቱ ኅልቀታት እምክልኤሆሙ ገበዋቲሁ ለልብሰ ሎግዮ ወውስተ ክልኤሆሙ ማኅበርቱ ወክልኤቱ ጽፍሮ።
18
ወአንበርዎን ላዕለ አልክቱ ክልኤ ክበበ ጥውዮ ወወደይዎን ማእከለ መታክፍቲሁ ለልብሰ መትከፍት አንጻረ ገጹ፤
19
ወገብሩ ኅልቀታተ ወርቅ ወአንበርዎሙ ላዕለ ክልኤቱ ጽንፊሁ ለኤፉድ እምትሕቱ መንገለ ገጹ ኅበ መኅበርቱ መልዕልተ እንመቱ ለልብሰ መትከፍት።
20
ወአስተአኃዝዎ ለልብሰ ሎግዮ እምኅልቀታቲሁ ኀበ ኅልቀታተ ኤፉድ በፈትለ ያክንት ከመ ይኩን ላዕለ እንመተ ኤፉድ፡
21
ከመ ኢያንጦልል ልብሰ ሎግዮ እምልብሰ መትከፍት ዘከመ አዘዞ እግዚአብሔር ለሙሴ።
ሌሎቹ የካህናት አልባሳት
(ዘፀ. 28:31-43)
22
ወገብሩ ጶዴሬ በግብረ ምእናም ዘኩለንታሁ በያክንት ክዑብ፤
23
ወአፈ መልበስቱ አምኔሁ በዓውዱ ወድማሬሁ እንሞ ከመ ኢይትበተክ።
24
ወገብሩ መልዕልተ ዓውዱ በልብሰ ጶዴሬ መትሕቴሁ ከመ ፍሬያት ሮማን ሶበ ይጸጊ እምያክንት ወኅብረ ከብድ ወለይ ክዑብ ወቢሦስ ክዑብ።
25
ወገብሩ ጸናጽላተ እምወርቅ ንጹሕ ወአንበርዎን ለጸናጽላት ማእከላ ሮማናት ዲበ ጽንፉ ለጶዴሬ እንተ ዓውዱ።
26
ወበውስተ ሮማናት ጸናጽል አሐዱ ወሮማን አሐዱ ጸናጽል አሐዱ ወሮማን አሐዱ፡ ጸናጽል አሐዱ ወሮማን አሐዱ በዘቦቱ ይገብሩ።
27
ወዘከመ አዘዞ እግዚአብሔር ለሙሴ፡ ወገብሩ አልበሰ ዘቢሦስ ግብረ ምእናም ለአሮን ወለደቂቁ ወአክሊለ ዘቢሦስ፡
28
ወቆብዐ ዘቢሦስ፡ ወድርማንቀ ዘቢሦስ፡ ወቅናታተ ዘቢሦስ፤
29
ወዘያክንት ወዘኅብረ ከብድ ወዘ ለይ ክዑብ ወእሡቅ ግብሩ ዘከመ አዘዞ እግዚአብሔር ለመሴ።
30
ወገብሩ ቄጽለ ወርቅ ፍሉጠ እምወርቅ ንጹሕ ወጸሐፉ ላዕሌሁ መጽሐፈ በቅርፀተ ማኅተም ቅዱስ ለእግዚአብሔር።
31
ወወደዩ ሎቱ ነጽፈ ዘያክንት ከመ ይንበር መልፅልተ አክሊል ዘከመ አዘዞ እግዘአብሔር ለሙሴ።
የሥራው ሁሉ ፍጻሜ
(ዘፀ. 35:10-19)
32
ወተፈጸመ ኩሉ ምግባረ ደብተራ ወገብሩ ደቂቀ እስራኤል ኵሎ ዘከመ አዘዞ እግዚአብሔር ለሙሴ።
33
ወአምጽእዋ ለደብተራ ኀበ ሙሴ ወለሠቃቲሃ ወለ ኵሉ ንዋያቲሃ ወለአፅማዲሃ ወለኆፃዳቲሃ ወለመናሥግቲሆን ወለመከየዲሆን።
34
ወመክደንታቲሃ ዘአምእስተ በግዕ ወአምእስተ መጸጺት ወመንጦላዕተ ምክዳን ወታቦተ ስምዕ።
35
ወመፃውርቲሃ ወምስሐለ ወማእደ ምስለ ኵሉ ንዋያቲሁ ወኅብስተኒ ዘይሠርዑ።
36
ወተቅዋመ ማኅቶት ንጽሕተ ወመኃትዊሃ ዘየኃትዉ ቦሙ ወኵሎ ንዋያቲሃ።
37
ወቅብዐ ማኅቶት ወምሥዋዐ ዘወርቅ ወቅብዐ በዘይት ቀብዑ ወዕጣነ ዘየዓጥኑ።
38
ወመክደነ ኆኅተ ደብተራ ወምሥዋዐ ዘብርት ወመጥበሰ ዘብርት ዘሎቱ ወለመፃውርቲሁ ወኩሎ ንዋያቲሁ።
39
ወማእከከ ምስለ መንበሩ ወመንጦላዕተ ዓፀድ ወአዕማዲሁ ወመከየዲሆን።
40
ወመክደነ አንቀጸ ዓፀድ ወሐብላታቲሁ ወመታግሪሁ ወመታክሊሁ ወኵሎ ንዋያተ ምግባረ ደብተራ ዘመርጡል፤
41
ወአልባሰ ቅድሳት ዘአሮን ወአልባሰ ደቂቁኒ ዘክህነቶሙ ወዘተርሩፉ አልበሳተ ለምግባረ ደብተራ፡ ወመክደንተ በዕድኒ።
42
ወኵሎ ዘአዘዞ እግዚአብሔር ለሙሴ ከማሁ ገብሩ ደቂቀ እስራኤል ኵሎ ሥርዐቶ።
43
ወርእየ ሙሴ ኵሎ ዘተገብረ ወገብሩ በከመ አዘዞ እግዚአብሔር ለሙሴ ከማሁ ተገብረ፤ ወባረኮሙ ሙሴ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 40
1
ወተናገሮ እግዚአብሔር ለሙሴ ወይቤሎ፦ አመ ርእሰ ሠርቅ ዘቀዳሚ ወርኅ ትተክላ ለደብተራ መርጡል።
2
ወታነብራ ለታቦተ መርጡል ወትከድና ለታቦት በመንጦላዕት።
3
ወታበውእ ማእደ ወትሠርዓ በሥርዐታ፤
4
ወታበውእ መናረተ ወትሠርዕ መኃትዊሃ።
5
ወታነብር ማዕጠንተ ዘወርቅ በዘየዐጥኑ ቅድመ ታቦት ዘመርጡል ወትወዲ መንጦላዕተ ውስተ ኆኅተ ደብተራ ዘመርጡል።
6
ወታነብሮ ለመሥዋዕ ዘመሥዋዕት በቅድመ ኆኅተ ደብተራ ዘመርጡል፤
7
ወታነብር መእከለ ደብተራ ወማእከለ መሥዋዕ ወትወዲ ውስቴቱ ማየ።
8
ወትተክል ዓውደ ዐጸዱ ወታነብር መክደነ አንቀጸ ዓፀድ።
9
ወትነሥእ ቅብአ ዘቦቱ ይትቀብኡ ወትቀብኣ ለደብተራ ወኵሎ ዘውስቴታ ወትቄድሳ ወኵሎ ንዋያ ወትከውን ቅድስተ።
10
ወትቀብእ ምሥዋዐ ዘውስቴቱ ይሠውዑ ወኵሎ ንዋዮ፤ ወትቄድሶ ለምሥዋዕ ወይከውን ውእቱ ምሥዋዕ ቅዱሰ ለቅዱሳን።
11
ወትቀብዖ ለማእከከ ወለመንበሩ ወትቄድሶ።
12
ወታመጽኦሙ ለአሮን ወለደቂቁ ኅበ ኆኅተ ደብተራ ዘመርጡል ወተኀፅቦሙ በማይ።
13
ወታለብሶ ለአሮን አልባሰ ቅድሳት ወትቀብኦ ወትቄድሶ ወይከውነኒ ካህነ።
14
ወታመጽእ ደቂቆኒ ወታለብሶሙ ውእተ አልባሰ።
15
ወትቀብኦሙ በከመ ቀባእከ አባሆሙ ወይከውኑኒ ካህናተ፤ ወይከውኖሙ ዝንቱ ቅብአት ለክህነት በመዋዕሊሆሙ ለዓለም ለትውልዶሙ።
16
ወገብረ ሙሴ ኵሉ ዘአዘዞ እግዚአብሔር ከማሁ ገብረ።
17
ወኮነ በቀዳሚ ወርኅ በካልእት ዓመት እምዘ ወፅኡ እምግብፅ አመ ርእሳ ለሠርቀ ወርኅ ተከልዋ ለይእቲ ደብተራ።
18
ወተከላ ሙሴ ለደብተራ ወአስተናበረ አርእስቲሃ ወወደየ መናስግቲሃ ወአቀመ አዕማዲሃ በከመ አዘዞ እግዚአብሔር።
19
ወሰፍሐ አዕጻዲሃ ለደብተራ ወወደየ መክደና ለደብተራ መልዕልቴሃ።
20
በከመ አዘዞ እግዚአብሔር ለሙሴ፡ ወነሥኦን ለመጻሕፍተ ትእዛዝ ወወደዮን ውስጠ ወአንበረ መጻውርቲሁኒ ኀበ ታቦት።
21
ወአብኣ ለታቦት ውስተ ደብተራ ወወደየ መክደነ መንጦላዕተ ወሰወራ ለታቦተ መርጡል።
22
በከመ አዘዞ እግዚአብሔር ለሙሴ አንበራ ለማእድ ውስተ ደብተራ ዘመርጡል መንገለ ገቦሃ ዘመስዕ ለደብተራ መርጡል እምአፍአሁ ለመንጦላዕተ ደብተራ።
23
ወሠርዐ ውስቴታ ኅብስተ ዘቍርባን ቅድመ እግዚአብሔር።
24
በከመ አዘዞ እግዚአብሔር ለሙሴ አንበራ ለመናረት ውስተ ደብተራ ዘመርጡል ውስተ ገቦሃ ዘመንገለ አዜብ ለደብተራ።
25
ወሠርዐ መኃትዊሃ ቅድመ እግዚአብሔር፤
26
በከመ አዘዞ እግዚአብሔር ለሙሴ፡ አንበረ ማዕጠንተ ዘወርቅ ውስተ ደብተራ ዘመርጡል ቅድመ መንጦላዕት።
27
ወዐጠነ ውስቴታ ዕጣነ ዘገብረ፡ በከመ አዘዞ እግዚአብሔር ለሙሴ።
28
ወአንበሮ ለመክደነ ኆኅተ ደብተራ ወለምሥዋዕ ዘመሥዋዕት አንበሮ ኀበ ኆኅተ ደብተራ ዘመርጡል።
29
ወአዕረገ ላዕሌሁ መሥዋዕተ ወቍርባነ ዘከመ አዘዞ እግዚአብሔር ለሙሴ፡ ወአንበሮ ለማእከከ ደብተራ ወማእከለ መሥዋዕ።
30
ወዘከመ አዘዞ እግዚአብሔር ለሙሴ፡ ወደየ ውስቴቱ ማየ ከመ ይትሐፀቡ ቦቱ፤
31
ወሙሴ ወአሮን ወደቂቁሁ እደዊሆሙ ወእግሪሆሙ ይትሐፀቡ፤
32
ሶበ ይበውኡ ውስተ ደብተራ ወሶበ ይቀርቡ ኅበ መሥዋዕ ይትሐፀቡ በከመ አዘዞ እግዚአብሔር ለሙሴ፤
33
ወተከለ ዐጸደ በዓውደ ደብተራ ወዓውደ ምሥዋዕ ወአንበሮ ለምክዳነ አንቀጽ ዘዐጸድ በከመ አዘዞ እግዚአብሔር ለሙሴ፡ ወፈጸመ ሙሴ ኵሎ ግብሮ።
የእግዚአብሔር ክብር
(ዘኁ. 9:15-23፤ 1ነገ. 8:10-11፤ ኢሳ. 6:4፤ ሕዝ. 43:4-5)
34
ወከደና ደመና ለደብተራ መርጡል ወስብሐተ እግዚአብሔር ተመልአት ደብተራ።
35
ወስእነ ሙሴ በዊአ ውስተ ደብተራ መርጡል እስመ ጸለለ ደመና ወስብሐተ እግዚአብሔር ተመልአት ደብተራ።
36
ወእምከመ ሰሰለ ደመና እምላዕለ ደብተራ ይግዕዙ ደቂቀ እስራኤል በመንገዶሙ።
37
ወእመሰ ኢሰሰለ ደመና ኢይግዕዙ እስከ አመ ይሴስል ደመና፤ እስመ ደመና ይነብር ላዕለ ደብተራ መዓልተ።
38
ወእሳት ይከውን ላዕሌሃ ሌሊተ ቅድመ ኵሉ እስራኤል በኵልሄ ኀበ ግዕዙ።
ተፈጸመ ኦሪት ዘፀአት፤ ወለእግዚአብሔር ክብር ወስብሐት፤ አሜን።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
        </LinearLayout>
    </ScrollView>
</androidx.constraintlayout.widget.ConstraintLayout>