<?xml version="1.0" encoding="utf-8"?>
<androidx.constraintlayout.widget.ConstraintLayout xmlns:android="http://schemas.android.com/apk/res/android"
    xmlns:app="http://schemas.android.com/apk/res-auto"
    xmlns:tools="http://schemas.android.com/tools"
    android:layout_width="match_parent"
    android:layout_height="match_parent"
    tools:context=".old.EzekielFragment">

    <ScrollView
        android:layout_width="match_parent"
        android:layout_height="match_parent"
        app:layout_constraintBottom_toBottomOf="parent"
        app:layout_constraintEnd_toEndOf="parent"
        app:layout_constraintStart_toStartOf="parent"
        app:layout_constraintTop_toTopOf="parent">

        <LinearLayout
            android:layout_width="wrap_content"
            android:layout_height="wrap_content"
            android:orientation="vertical"
            android:id="@+id/parentLayout">

            <TextView
                android:id="@+id/text_john"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 1
1
ወኮነ አመ ሠላሳ ክረምት በራብዕ ወርኅ በኃምስ ሠርቀ ወሀሎኩ ማእከለ ፄዋ በፈለገ ኮቦር ተርኅዉ ሰማያት ወርኢኩ ራእየ እግዚአብሔር።
2
በኃምስ ሠርቅ ዘውእቱ ኃምሲት ዓመት አምአመ ተፄወወ ኢኮንያን ንጉሥ።
3
ወኮነ ቃለ እግዚአብሔር ኀበ ሕዝቅኤል ወልደ ቡዝ ካህን በብሔረ ፋርስ በፈለገ ኮቦር ወመጽእ እደ እግዚአብሔር ላዕሌየ።
4
ወርኢኩ ወናሁ መንፈሰ ዓውሎ ወመጽአ እምሰሜን ደመና ዓቢይ ወቦቱ ፀዳል በዓውዱ ወእሳት ይበርቅ አምኔሁ፡ ወእማአከሉ ከመ ርእየተ አለ ቄጥሩ እማእከለ እሳት።
5
ወእማእከሉ ከመ አምሳለ አርባዕቱ እንስሳ፡ ወከመዝ ራእዮሙ ቦሙ ገጸ ሰብእኒ።
6
በውስቴቶሙ ወለለ አሐዱ አርባዕቱ ገጹ፡ ወአርባዕቱ ክንፉ።
7
ወርቱዕ እገሪሆሙ፡ ወቦሙ ክንፍ ውስተ እገሪሆሙ ወቦሙ ክንፍ ከመ ክንፈ ላሕም፡ ወይበርቅ እምኔሁ ወይሠርር ከመ አፍሐመ ብርት ርሱን።
8
ወእደ ሰብእ ታሕተ ክነፊሆሙ ውስተ አርባዕቱ ገበዋቲሆሙ ወገጾሙ ወክነፊሆሙ ለአርባዕቲሆሙ ኅቡር።
9
ወእኁዝ ክነፊሆሙ ዘኵሎሙ ለለአሐዱ አሐዱ ወሶበ የሐውሩ ርቱዐ የሐውሩ ወኢይትመየጡ፡ ወአሐዱ አሐዱ ቅድመ ገጹ የሐውር።
10
ወከመዝ ራእዮሙ ገጸ ሰብእ ወገጸ እንስሳ በየማኖሙ ለአርባዕቲሆሙ፡ ገጸ ንስርኒ ወገጸ አንበሳ በጸጋሞሙ ለአርባዕቲሆሙ።
11
ወስፉሕ ክነፊሆሙ እመልዕልት ወይደረጉ ክልኤቱ ወክልኤቱ ይከድኑ ነፍሶሙ።
12
ወአሐዱ አሐዱ ቅድመ ገጹ የሐውሩ ኀበ ሀሎ መንፈስ ይተልዉ ወኢይትመየጡ።
13
ወአርአያ እንስሳ ከመ ርእየተ አፍሐመ እሳት ዘይነድድ ወከመ መኀትው ዘየኀቱ ማእከለ ውእቱ እንስሳ ወብርሃነ እሳት ወእምውእቱ እሳት ይወጽእ መብረቅ።
14
ወይረውጹ እሙንቱ እንስሳ ወይሠወጡ ከመ ርእየተ መብረቅ።
15
ወነጸርኩ ወርኢኩ አሐደ መንኰራኵር ዲበ ምድር ታሕቴሆሙ ለአርባዕቱ እንስሳ።
16
ወራእዮሙ ለመንኰራኵራት ከመ ርእየተ ተርሴስ ወአምሳሊሆሙ አሐዱ ለአርባዕቲሆሙ ወግብሮሙ ከመ መንኰራኩር በውስተ መንኰራኩር በውስተ አርባዕቱ ገበዋቲሆሙ።
17
ወየሐውሩ ወኢይመይጡ ዘባኖሙ ሶበ የሐውሩ።
18
ወልዑላን እሙንቱ፤ ወርኢኩ ዘባኖሙ ምሉእ አዕይንተ ዓውዶሙ ለአርባዕቲሆሙ።
19
ወሶበ የሐውሩ የሐውሩ መንኰራኵርት ምስሌሆሙ፤ ወሶበ ይትነሥኡ እንስሳት እምድር ይትነሥኡ መንኰራኵርትኒ ምስሌሆሙ።
20
ወኀበ ሀሎ ደመና ህየ ሀሎ መንፈስ፡ ወየሐውሩ እንስሳኒ ወመንኰራኵርትኒ ይትንሥኡ ምስሌሆሙ እስመ መንፈሰ ሕይወት ቦሙ ውስተ ውእቶሙ ሠረገላት።
21
ወሶበ የሐውሩ የሐውሩ፡ ወእመ ቆመ ይቀውሙ፡ ወሶበ ይትንሥኡ እምድር ይትነሥኡ መንኰራኵርት ምስሌሆሙ እስመ መንፈስ ሕይወት ቦሙ ውስተ እሙንቱ መንኰራኵርት።
22
ወአርአያ ዘመልዕልተ ርእሶሙ ለእሙንቱ እንስሳ ከመ ሰማይ ዘኅቡረ በረድ መፍርህ ወስፉሕ ዲበ ክንፊሆሙ እምላዕሉ።
23
ወመትሕተ ውእቱ ሰማይ ስፉሕ ክነፊሆሙ ወእኁዝ አሐዱ አሐዱ ወክልኤቱ ክልኤቱ ይከድኑ ነፍሶሙ።
24
ወሰማዕኩ ድምፀ ክነፊሆሙ ሶበ ይሐውሩ ከመ ድምፀ ማይ ብዙኅ ወከመ ድምፀ ሠራዊት ወከመ ቃለ ትዕይንት ሶበ የሐውሩ ወሶበ ይቀውሙ ያስተጋብኡ ክንፊሆሙ።
25
ወኮነ ቃል እመልዕልተ ሰማይ ዘዲበ ርእሶሙ፡ ወሶበ ይቀውሙ ያስተጋብኡ ወአትሐቱ ክነፊሆሙ።
26
ወእምልዕልተ ሰማይ ዘዲበ ርእሶሙ ከመ ርእየተ እብነ ሰንፔር አምሳለ መንበር ወዲበ አርአያ መንበር ከመ ርእየተ ብእሲ መልዕልቶ።
27
ወርኢኩ ከመ ርእየተ እለ ቄጥሩ ወከመ ርእየተ እሳት እንተ ውስጡ በዓውዱ አርአያ ሐቌሁ ወታሕቱ ከመ ርእየተ እሳት ወፀዳል ቦቱ።
28
ወዓውዱ ከመ ርእየተ ቀስት ደመና ዘአመ ክረምት ወከም ርእየተ መብረቅ ዓውዱ ወከመዝ አርአያ አምሳለ ስብሐቲሁ ለእግዚአብሔር፡ ወርእይየ ወደቁ በገጽየ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:id="@+id/text_john2"
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 2
1
ወሰማዕኩ ቃለ ወይብለኒ፦ አንተ ወልደ ዕጓለ እመሕያው፡ ቁም በእገሪከ ወእነግረከ።
2
ወመጽአ መንፈስ ላዕሌየ ሶባ ይትናገረኒ ወአንሥአኒ ወአቀመኒ በእገርየ።
3
ወሰማዕክዎ እንዘ ይብለኒ፦ አንተ ወልደ ዕጓለ እመሕያው፡ ናሁ እፌንወከ ኀበ ቤተ እስራኤል እለ አምረሩኒ ወአበዊሆሙኒ ዓለዉኒ እስከ ዮም።
4
ወደቂቆሙኒ ጽኑዓነ ገጽ ወእኩያነ ልብ ወእፌንወከ ኀቤሆሙ ወበሎሙ፦ ከመዝ ይቤ እግዚአብሔር እግዚእ።
5
እመ ይሰምዑ ወይፈርሁ እስመ ቤተ መሪራን እሙንቱ፡ ወያአምሩ ከመ ሀሎ ነቢይ አንተ በማእከሎሙ።
6
ወእንተ ወልደ ዕጓለ እመሕያው፡ ኢትፍርሆሙ ወኢትደንግፅ እምቃሎሙ እስመ ይረውዱከ ወይቀውሙ በላዕሌከ ወየዓግቱከ ወትነብር ማእከለ አቃርብት ወኢትፍራህ እምቃሎሙ ወኢትደንግፅ እምገጾሙ እስመ ቤተ መሪራን እሙንቱ።
7
ወትነግሮሙ ቃልየ እመ ይሰምዑ ወይደነግፁ እስመ ቤተ መሪራን እሙንቱ።
8
ወአንተ ወልደ ዕጓለ እመሕያው፡ ስማዕ ዘእነግረከ ወኢትኩን መሪረ ከመ ቤተ መሪራን፡ ወአብቁ አፉከ ወብላዕ ዘአነ እሁበከ።
9
ወርኢኩ ወናሁ እድ ስፋሕ መጽአ ኀቤየ፡ ወናሁ ወውስቴቱ መጽሐፍ ጥብልልት።
10
ወከሠታ በቅድሜየ፡ ወጽሕፍት ይእቲ ውስጣኒ ወአፍኣሃኒ፡ ወይብል መጽሐፉ፦ ላህ ወብካይ ወወይሌ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:id="@+id/text_john3"
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 3
1
ወይቤለኒ፦ ወልደ ዕጓለ እመሕያው፡ ብላዕ ዘረከብከ፡ ብላዕ ዛቲ መጽሐፈ፡ ወሑር ንግር ለቤተ እስራኤል።
2
ወፈታሕኩ ኣፉየ ወአብልዐኒ ለይእቲ መጽሐፍ።
3
ወይቤለኒ፦ ወልደ ዕጓለ እመሕያው፡ አፉከ ይብላዕ ወከርሥከ ይጽገብ እምዛቲ መጽሐፈ ዘአነ ወሀብኩከ፤ ወበላዕክዋ ወኮነተኒ ከመ መዓር ጥዑም ውስተ አፉየ።
4
ወይቤለኒ ወልደ ዕጓለ እመሕያው፦ ሑር ባእ ኀበ ቤተ እስራኤል ወንግሮሙ ቃልየ፤
5
እስመ ኣኮ ኀበ ሕዝብ ዘዕሙቅ ከናፍሪሁ ወክቡድ ልሳኑ ዘእፈንወከ፡ ዘእንበለ ኀበ ቤተ እስራኤል።
6
ወአኮ ኀበ ብዙኃን አሕዛብ ዘዕሙቅ ከናፍሪሆሙ ወክቡድ ልሳኖሙ ወዘኢትሰምዕ ነገሮሙ፡ ሶበሰ ኀቤሆሙ ፈነውኩከ እሙንቱ እምሰምዑከ።
7
ወቤተ እስራኤልሰ ኢሰምዑከ እስመ ኪያየ ኢሰምዑ፡ እስመ ኩሉ ቤተ እስራኤል ጽኑዓነ ፍጽም ወይቡሳነ ልብ እሙንቱ።
8
ወናሁ አጽናዕክዎ ለገጽከ በቅድመ ገጾሙ ወለፍጽምከ አንጻረ ፍጽሞሙ ወአጸንዕ ኃይለከ እምኃይሎሙ።
9
ወረሰይኩ ፍጽመከ ከመ አልማስ ጽኑዕ እምኰኵሕ፤ ወኢትፍርሆሙ ወኢትደንግፅ እምገጾሙ፡ እስመ ቤተ መሪራን እሙንቱ።
10
ወይቤለኒ፦ ወልደ ዕጓለ እመሕያው፡ ኵሎ ነገረ ዘነገርኩከ ዕቀቦ በልብከ፡ ወስምዖ በዕዝንከ።
11
ወሑር ወባእ ኀበ ፄዋ ኀበ ደቂቀ ሕዝብከ፡ ወበሎሙ፦ ከመዝ ይቤ እግዚአብሔር እግዚእ፡ እመ ይሰምዑ ወእመ ይፈርሁ።
12
ወነሥአኒ መንፈስ ወሰማዕኩ በድኅሬየ ደምፀ ድልቅልቅ ዓቢይ፦ ወቡሩክ ስብሐተ እግዚአብሔር በኅበ ሀሎ እመካኑ።
13
ወሰማዕኩ ድምፀ ክነፊሆሙ ለእልክቱ እንስሳት እንዘ ይሠሩ ወይትጓድኡ አሐዱ በካልኡ፡ ወድምፀ መንኰራኵራት ምስሌሆሙ ወድምፀ ድልቅልቅ ዓቢይ።
14
ወነሥአኒ መንፈስ ወሠረረ ብየ፡ ወሖርኩ ምሩርየ በሁከተ ነፍስየ፡ ወእደ እግዚአብሔር ጸንዐት ላዕሌየ።
15
ወአብአኒ ኀበ ፄዋ ቴልኣቢብ ወበጻሕኩ ኅበ ኵሎሙ እላ ይነብሩ ፈለገ ከቦር፡ ወነበርኩ ህየ ኀበ ነበሩ እሙንቱ፤ ወነበርኩ ህየ ሰበዐ መዋዕለ እንዘ አንሶሱ ማእከሎሙ።
ለእስራኤል የተሰጠ ማስጠንቀቂያ
(ሕዝ. 33:1-9)
16
ወኮነ እምድኅረ ሰቡዕ መዋዕል፡ ኮነ ቃለ እግዚአብሔር ኀቤየ እንዘ ይብል፦
17
ወልደ ዕጓለ እመሕያው ሰብአ ዓይን ረሰይኩከ ለቤተ እስራኤል ወትስማዕ ቃለ አፉየ ወትገሥፆሙ በቃልየ።
18
እምከመ እቤሎ ለኃጥእ ሞተ ትመውት ወኢይኔስሕ ወኢነገርኮ ከመ ይትመየጥ እምፍኖቱ እኩይ ወይሕየው ውእቱ ኃጥእ ይመውት በኃጢአቱ ወደሞ እትኃሠሥ እምእዴከ።
19
ወእመሰ አንተ ገሠጽኮ ለኃጥእ ወኢተመይጠ እምኃጢአቱ ወእምፍኖቱ እኩይ ውእቱ ይመውት በኃጢአቱ፡ ወአንተሰ አድኃንከ ነፍሰከ።
20
ወእመ ተመይጠ ጻድቅ እምጽድቁ ወገብረ ኃጢአተ እንዘ አርእዮ መቅሠፍትየ ቅድመ ገጹ፡ ሞተ ይመውት በጌጋዩ፡ እስመ ኢነገርኮ ወኢይዜከር ጽድቆ ዘገብረ ወእትኃሠሥ ደሞ እምእዴከ።
21
ወእመሰ አንተ ገሠጽኮ ለጻድቅ ከመ ኢየአብስ ወለእመ ኢአበሰ ውእቱ ጻድቅ ሕይወተ የሐዩ፡ ወአንተኒ አድኅንከ ነፍሰከ።
22
ወመጽአ እደ እግዚአብሔር ላዕሌየ ወይቤለኒ፦ ተንሥእ ወሑር ገዳመ ወበህየ እነግረከ።
23
ወተንሣእኩ ወሖርኩ ገዳመ ወረከብኩ በህየ ስብሐተ እግዚአብሔር ይቀውም ከመ ርእየተ ስብሐት ዘርኢኩ በፈለገ ኮበር፡ ወወደቁ በገጽየ።
24
ወመጽአ መንፈስ ኅቤየ ወአቀመኒ በእገርየ ወነበበኒ ወይቤለኒ፦ ባእ ወተዓፀው ማእከለ ቤትከ።
25
ወአንተ ወልደ ዕጓለ መሕያው፡ ናሁ ይወድዩ ላዕሌከ ሐብለ ወየአስሩከ ባቲ ወኢትወጽእ እማእከሎሙ።
26
ወአአስር ልሳነከ በጕርዔከ ወትከውን በሀመ፡ ወኢትከውን ሎሙ ብእሴ መገሥጸ፡ እስመ ቤተ መሪራን እሙንቱ።
27
ወሶበ ነገርኩከ እከሥት አፉከ ወትብሎሙ፦ ከመዝ ይቤ እግዚአብሔር እግዚእ፦ ዘይሰምዕ ይስማዕ ወዘይአቢ ይእበይ፡ እስመ ቤተ መሪራን እሙንቱ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />

            <TextView
                android:id="@+id/text_john4"
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 4
1
ወአንተኒ ወልደ ዕጓለ እመሕያው ንሣእ ለከ ግንፋለ፡ ወአንብሮ ውስተ ገጽከ፡ ወሰአል ውስቴቱ ሀገረ ኢየሩሳሌም ምስለ ጥቅማ።
2
ወተሐንጽ ውስቴታ ኅበ ይትቃተሉ ወተሐጽራ በተዓይን ወትሠርዕ አሕጻ ወዓውዳ ወትፌኑ ዘይትቃተል አሕፃ ዓውዳ።
3
ወንሣእ ለከ ጤገነ ሐጺን ወትሬስዮ አረፍተ ሐጺን ማእከሌከ ወማእከለ ሀገርከ፡ ወታረትዕ ገጸከ ኀቤሃ ወትከውን ሕፅርተ ወተሐፅራ፡ ወዝንቱ ትእምርት ለቤተ እስራኤል።
4
ወትሰክብ በገቦከ ዘጸጋም ወታነብር ኃጢአቶሙ ለደቂቀ እስራኤል ውስቴቱ በኍልቈ መዋዕል ዘሰከብከ ወትነሥእ ኃጢአቶሙ።
5
ወአነ ወሀብኩከ ዓመታተ ኃጢአቶሙ በኍልቁ ውእቱ መዋዕል ሠለስተ ምእት ወተስዓ ዕለተ፡ ወትነሥእ ኃጢአተ ቤተ እስራኤል።
6
ወፈጺመከ ዘንተ ትሰክብ ካዕበ በገቦከ ዘየማን፡ ወትነሥእ ኃጢአተ ቤተ ይሁዳ፡ ወረሰይኩ ለከ አርብዓ ዕለተ ዕለተ ከመ ዓመት።
7
ወታረትዕ ገጸከ ለአመ የዓግትዋ ለኢየሩሳሌም ወታፀንዕ መዝራዕተከ ወትትኔበይ ላዕሌሃ።
8
ወናሁ አነ አነሥአከ ከመለ ኢትትመየጥ እምገቦከ ኀበ ገቦከ እስከ የኅልቅ መዋዕለ ዕፅወትከ።
9
ወንሣእ ለከ ሥርናየ ወብርስነ ወሰገመ ወዓተረ ወፉለ ወዱሐነ፡ ወትወዲ ዲበ አሐዱ ፃሕበ ልሕኵት፡ ወትገብሮሙ ለከ ኅብስተ በኍልቈ ውእቱ መዋዕል ዘትሰክብ በገቦከ ሠለስተ ምእት ወተስዓ ዕለተ ወትሴሰዮ።
10
ወዘበላዕከ እክል በመዳልው ዕሥራ ሰቅል ለለዕለትከ በሠርክ እምጊዜ እስከ ጊዜ ትበልዖ።
11
ወማየ ትሰቲ በመስፈርት ስድስተ እዴሃ ለኢን እምጊዜ እስከ ጊዜ ትሰትዮ።
12
ወዳፍንተ ሰገም ትሴሰይ ወታበስሎ ውስተ ኵስሕ ሰብእ ወትደፍኖ በቅድሜሆሙ።
13
ወትብሎሙ፦ ከመዝ ይቤ እግዚአብሔር አምላከ እስራኤል፦ ከመዝ ይበልዑ ደቂቀ እስራኤል ኅብስቶሙ ርኵሰ በውስተ ኣሕዛብ ዘእዘርዎሙ ህየ።
14
ወእቤ፦ ሐሰ ለከ እግዚአብሔር እግዚእ፡ ኢተገመነት ነፍስየ በርኵስ ወበማውታ ወበላዐ አርዌ ኢበላዕኩ ወእአመ ተወለድኩ እስከ ይዕዜ ወኢቦአ ኵሉ ዘሥጋ ውስተ አፉየ ርኵስ።
15
ወይቤለኒ፦ ናሁ ወሀብኩከ ጽፍአ ላሕም ህየንተ ጽፍአ ሰብእ፡ ወግበር ቦቱ ኅብስተከ።
16
ወይቤለኒ፦ ወልደ ዕጓለ እመሕያው፡ ናሁ አጠፍእ እክለ ወእሰብር በትረ ኅብስት በኢየሩሳሌም፡ ወይበልዑ ኅብስተ በመዳልው ወበትካዝ፡ ወይሰትዩ ማዮሙ በመስፈርት።
17
ወይጼነሱ ኅብስተ ወማየ፡ ወይትቃተሉ ብእሲ ምስለ እኅሁ፡ ወይትመሰዉ በኃጢኣቶሙ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />

            <TextView
                android:id="@+id/text_john5"
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 5
1
ወአንተ ወልደ ዕጓለ እመሕያው ንሣእ ለከ ኲናት በሊሕ ዘይበልሕ እምላጼ ቀራፂ፡ ተሣየጥ ለከ ወተላፀይ ባቲ ርእስከ ወጽሕመከ፡ ወትነሥእ ለከ እብነ መዳልወ ወትደልዎ ወትከፍሎሙ።
2
ሣልስተ እዴሃ ታዉዒ በማእከለ ሀገር በእሳት ሶበ ፈጸምከ መዋዕለ ዕፅወትከ ወሣልስተ ትጌምድ በኲናት በዓውድ፡ ወሣልስተ ትዘሩ በነፋስ፡ ወአተሉ መጥባሕትየ ድኅሬሆሙ።
3
ወትነሥእ እምህየ ሓዳጣነ በኍልቍ ወትከድኖሙ ክዳንከ።
4
ዓዲ ትነሥእ እምውስቴቶሙ ወትዌርዎሙ ውስተ እሳት፡ ወታውዕዮሙ በእሳት፡ ወይወጽእ እሳት እምኔሁ ኀበ ኵሉ ቤተ እስራኤል።
5
ወትብሎሙ ለኵሉ ቤተ እስራኤል፡ ከመዝ ይቤ እግዚአብሔር እግዚእ፦ ወበማእከለ ኣሕዛብ አንበርክዋ ለኢየሩሳሌም ወለአድያሚሃ፤ ወበዓውዳ አምዳሮት።
6
እስመ አምረረት ሕግየ ለአሕዛብ ኃጢአን ወወለጠት ፍትሕየ ወሥርዓትየ እምበሐውርት ዘዓውዳ፡ እስመ ኃደጉ ፍትሕየ ወኢሖሩ በትእዛዝየ።
7
በእንተ ዝንቱ ከመዝ ይቤ እግዚአብሔር እግዚእ፦ እስመ ምክንያተ ኮኑክሙ አሕዛብ እለ ዓውድክሙ ወኢገበርክሙ በሕግየ፡ ወኢሖርክሙ በሥርዓትየ፡ ወኢገበርክሙ በሕገ አሕዛብ እለ ዓውድክሙ።
8
ከመዝ ይቤ እግዚአብሔር እግዚእ፦ ናሁ አነ እኬንነኪ በማእከሌኪ ወእገብር ፍትሐ በቅድመ አሕዛብ።
9
ወእገብር ላዕሌኪ ዘኢገበርኩ፡ ወኢይገብር እንከ ዘከማሁ በኵሉ ርኵስኪ።
10
በእንተ ዝንቱ አበው ይበልዑ ውሉዶሙ በማእከሌኪ፡ ወውሉድ ይበልዑ አበዊሆሙ፡ ወእትቤቀልኪ ወእዘርዎሙ ውስተ ኵሉ ነፋሳት ለእለ ተርፉ ውስቴትኪ።
11
በእንተ ዝንቱ ሕያው አነ፡ ይቤ እግዚአብሔር እግዚእ፤ ሶበ አኮ መቅደስየ ዘአርኰስኪ በኵሎ ኃሣርኪ ወበኵሉ ርኵስኪ፡ ከማሂ አነ እምገደፍኩኪ ዓይንየኒ ኢይምሕከኪ ወአነሂ ኢይሠሃለኪ።
12
ሣልስትኪ በብድብድ ወበረኃብ ይመውቱ በማእከሌኪ ወለሣልስትኪ እዘርዎሙ ውስተ ኵሉ ነፋሳት ወለሣልስትኪ ይወድቁ በኲናት በዓውድኪ፡ ወአተልዎሙ መጥባሕተ ወድኅሬሆሙ።
13
ወይሠለጥ መዓትየ ወመቅሠፍትየ ላዕሌሆሙ ወተአምሩ ከመ አነ እግዚአብሔር ነበብኩ በቅንአትየ፡ ሶበ ሠለጥኩ መዓትየ ላዕሌሆሙ።
14
ወአጠፍአኪ ምስለ አዋልዲኪ በዓውድኪ በቅድመ ኵሎሙ ኃለፍት።
15
ወትትመነደቢ ወትደንግፂ በኀበ ሕዝብ እለ ዓውድኪ ሶበ ተበቀልኩኪ በመዓትየ፤ አነ እግዚአብሔር ዝነበብኩ።
16
ከመ እፌኑ አሕፃየ ዘረኃብ ላዕሌሆሙ፡ ወእፌንዎሙ ያኅሉቁክሙ በረኃብ ወአጠፍእ እክለኪ።
17
ወእፌኑ ረኀብ ላዕሌኪ ወአርዌ እኩየ ወእቀሥፈኪ ወይመጽኡ ላዕሌኪ ብድብድ ወኲናት ወደመ አመጽእ ላዕሌኪ ወየዓግቱኪ፤ ወአነ እግዚአብሔር ዘነበብኩ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 6
1
ወነበበኒ እግዚአብሔር ወይብለኒ፦
2
ወልደ ዕጓለ እመሕያው፡ አጽንዕ ገጸከ ላዕለ አድባረ እስራኤል ወተነበይ ሎሙ።
3
ወበሎም፦ ለአድባረ እስራኤል፦ ስምዑ ቃለ እግዚአብሔር አዶናይ፤ ከመዝ ይቤ አዶናይ እግዚአብሔር ለአድባር ወለአውግር ለከሪር ወለቈላት፦ ናሁ አነ መጽእ ላዕሌክሙ ኲናት ወእሴርዎሙ ለዓበይትክሙ ወለንኡስክሙ።
4
ወይትቀጠቀጥ ምሥዋዓቲክሙ ወምሕራማቲክሙ ወእነጽሖሙ ለአብድንቲክሙ በቅድመ ጣዖትክሙ።
5
ወይወድቅ አብድንቲሆሙ ለደቂቀ እስራኤል በቅድመ አማልክቲሆሙ፡ ወእዘሩ አዕጽምቲሆሙ በቅድመ ምሥዋዓቲክሙ።
6
ወይትቀጠቀጡ አማልክቲክሙ ወየአትት ምሕራማቲክሙ ወይሰዓር ምግባራቲክሙ፤ በኵሉ ምንባራቲክሙ ይትነሠታ አኅጉር ወባማ ይከውን በደወ፡ ወይሰበሩ ወይፀርዑ አማልክቲክሙ ወይትጐድጐ ኣዕማዲክሙ ወይትመሐዉ ምንባራቲክሙ።
7
ወይወድቅ አብድንቲክሙ በማእከሌክሙ፡ ወተአምሩ ከመ አነ ውእቱ እግዚአብሔር።
8
ወአተርፍ እላ ድኅኑ እምውስቴትክሙ እምኲናት በውስተ አሕዛብ፡ ሶበ ዘረውክዎሙ በውስተ በሐውርት።
9
ወይዜከሩኒ እለ ድኅኑ እምውስቴትክሙ በውስተ አሕዛብ እለ ተፄወዉ ህየ፡ መሐልኩ ለልቦሙ ዘዘመዉ፡ ወርኅቀ እምኔየ ወልአዕይንቲሆሙ ዘዘመዋ ወተለዋ ጣዖተ፡ ይጠብሑ ገጾሙ በእንተ እከየ ምግባሮሙ በከመ ኵሉ አማልክቲሆሙ።
10
ወየአምሩ ከመ አነ እግዚአብሔር ወአኮ ለከንቱ ዘነበብኩ በእንተ ዝንቱ ኵሉ እከዮሙ።
11
ከመዝ ይቤ ኣዶናይ እግዚአብሔር፦ ጥፋሕ እደዊከ ወአጽሕስ በእገሪከ፡ ወበል፦ ኣሌ አሌ፡ ላዕለ ኵሉ አማልክቲሆሙ ለእስራኤል፡ በኲናት ወበረኃብ ወበብድብድ ይወድቁ።
12
ዘርኅቀ ይመውት በብድብድ፡ ወዘቀርበኒ ይመውት በኲናት፡ ወዘተረፈኒ ውስተ ሀገር የኅልቅ በረኅብ፡ ወእሤልጥ መዓትየ ላዕሌሆሙ።
13
ወየአምሩ ከመ አነ ውእቱ እግዚአብሔር ሶበ ይወድቁ አብድንቲሆሙ በማእከለ አማልክቲሆሙ ወዓውደ ምሥዋዓቲሆሙ ወበኵሉ አውግር ነዋኅት ወበኵሉ አርእስተ አድባር ወታሕተ ጽላሎተ ዕፅ ወታሕተ ኵሉ ቈጽል ኀበ ዐፀኑ መዓዛ ሠናየ ለኵሉ ጣዖቶሙ።
14
ወእትነሣእ ላዕሌሆሙ ወአጠፍኣ ለምድሮሙ ወእሤርዎሙ እምብሔረ ዴብላታ በኵሉ በሐውርቲሆሙ ወየአምሩ ከመ አነ ውእቱ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 7
1
ወኮነ ቃለ እግዚአብሔር ኀቤየ እንዘ ይብል፦
2
ወአንተ ወልደ ዕጓለ እመሕያው፡ ከመዝ ይቤ እግዚአብሔር እግዚእ ለምድረ እስራኤል፦ በጽሐ ዕድሜሁ ወኅልፈ ለአርባዕቱ አጽናፈ ምድር።
3
በጽሐ ዕድሜሁ ወዓደወ ኅቤከ ወእፌኑ ብኪ መዓትየ ላዕሌከ አነ ወእትቤቀለኪ በፍኖትኪ ወአገብእ ድኅሬኪ ኵሎ ኃሣረኪ።
4
ወዓይንየ ኢትምህከኪ ወኢይሣሃለኪ ወአገብእ ለዕሌኪ ፍኖተኪ ወርኵስኪ ወይከውን በማእከሌኪ ወተአምሪ ከመ አነ ውእቱ እግዚአብሔር።
5
ከመዝ ይቤ አዶናይ እግዚአብሔር፦ እኪት አንቲ እኪት ናሁ መጽሐት።
6
ወበጽሐ ዕድሜሃ ኅቤኪ፡ ወተንሥአት ወናሁ መጽአት።
7
ወተጸፈረት ላዕለ ዘትነብር ውስተ ምድር ወበጽሐ ዕድሜሃ ወቀርበ ዕለቱ አኮ በሁከት ወአኮ በሕማም።
8
አልጸቀ ይእዜ ከመ እክዓው መዓትየ ላዕሌኪ ወእሤልጥ መቅሠፍትየ ዲቤኪ።
9
ወእኴንነኪ በፍኖትኪ ወእገብር ላዕሌኪ ኵሎ ፍኖተኪ ወርኵሰኪ ወኢይሣሃለኪ ወዓይንየ ኢትምህከኪ እስመ አገብእ ዲቤኪ ፍኖተኪ ወይከውን ርኵስኪ በማእከሌኪ ወተአምሪ ከመ አነ እግዚአብሔር ዘእቀሥፍ።
10
ናሁ በጽሐ ዕድሜሁ ወነያ ዕለተ እግዚአብሔር ወጽአት ወተጸፍረት ወሠረፀት በትር ወተንሥአት ጽእለታ።
11
ወተቀጥቀጠ ምርጕዘ ኃጥእ፡ ወተንሥአት ዓመፃ አኮ በሁከት ወአኮ በጕጕዓ።
12
ወዘጽሐ ዕድሜሃ ወነያ ዕለታ፡ ዘተሣየጠ ኢይትፌሣሕ፡ ወዘሤጠ ኢይቴክዝ፡ አስመ መቅሠፍታ መልአ ላዕለ ኵለንታሃ።
13
ወኢይሠወጥ አንከ ዘተሣየጠ ኀበ ዘሤጦ፡ ወዓዲ ውስተ ሕይወት የሐዩ እስመ ኵለንታሃ ወኢተሠውጠ እንክ ሕይወቱ ለሰብእ ቅድመ አዕይንቲሁ።
14
ንፍሑ ቀርነ ወስብኩ ለኵሎሙ፡ ወአልቦ ዘይፀብዕ እስመ መቅሠፍትየ ላዕሌሆሙ።
15
ቀትል ወኲ-ናት እምአፍአሃ ወረኀብ ወብድብድ እምውስጣ፡ ዘገዳም ይወድቅ በኲናት፡ ወዘውስተ ሀገር የኃልቅ በረኃብ ወበብድብድ።
16
ወይድኅኑ እለ ጐዩ እምውስቴቶሙ፡ ወይነብሩ ውስተ አድባር ከመ ርግብ፡ ዘይትሜሀር ሠሪረ እቀትለክሙ ለኵልክሙ በኃጢአትክሙ።
17
ወይደክማ እደወ ኵልክሙ ወይበኈብኍ እገሪክሙ በመግል።
18
ወትቀንቱ ሠቀ ወይደፍነክሙ ድንጋፄ ወኃፍረት ውስተ ገጽክሙ፡ ወውስተ ርእስክሙ ለኵልክሙ ብርሐት።
19
ወርቆሙኒ ይዘረው ውስተ መርኅብ ወኢያድኅኖሙ ወርቆሙ ወብሩሮሙ በዕለተ መዓቱ ለእግዚአብሑር ነፍሶሙ ኢትጸግብ ወከርሦሙ ኢትመልእ በእንተ መቅሠፍተ ኃጢአቶሙ።
20
ከንቶሆሙ ድኅሬሆሙ ለዓለም ወለትዝኅርቶሙ ረሰይዎ ወገብሩ ሎሙ ምስለ ለርኵሶሙ እምውስቴቱ ወበእንተ ዝንቱ አኅሠርክዎ።
21
ወአገብእ ውስተ እደ ነኪር ወይበረብርዎ ወየሐበልይዎ ኃጥአነ ምድር ወያረኵስዎ።
22
ወእመይጥ ገጽየ እምኔሆሙ አስመ አርኰሱ ሥርዓትየ፡ ወይበውኡ ላዕሌሆሙ ወይደብይዎሙ።
23
ወያኀሥርዎሙ እስመ ከመ መልአት ምድር አሕዛበ መልአት ምድር ኃጢአተ።
24
ወአመጽእ አኩያነ አሕዛበ ወይወርስዎሙ አብያቲሆሙ፡ ወእመይጥ ትዕቢተ ኃይሎሙ ወያረኵሱ መቅደሶሙ።
25
ወይመጽእ ዘየዓርቅ ወይገብር ዕላመ ወኢይረክብ ዘእንበለ ወይሌ በዲበ ወይሌ ወድንጋፄ በዳበ ድንጋፄ።
26
ወየኃሥሡ ራእየ እምነቢይ፡ ወትትገደፍ ኦሪት እምክህን፡ ወትትረሳዕ ምክር እምሊቃናት።
27
ወይላሁ ንጉሥ ወመላእክት ይለብሱ ኃሣረ፡ ወይደክማ እደዊሆሙ ለአሕዛበ ምድር ወእሬስዮሙ በከመ ፍኖቶሙ፡ ወእትቤቀሎሙ በኵነኔሆሙ ወየአምሩ ከመ አነ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 8
1
ወኮነ በሳድስ ዓመት በሳድስ ወርኅ በኅሙስ ሠርቅ፡ እንዘ ሀሎኩ እነብር ውስተ ቤትየ ወረበናተ አይሁድ ይነብሩ ቅድሜየ፤ ወመጽአ እደ እግዚአብሔር አዶናይ ኅቤየ።
2
ወርኢኩ አምሳለ ብእሲ እምሐቌሁ እስከ ታሕቱ እሳት፡ ወእምሐቌሁ እስከ ላዕሉ ከመ ርእየተ ጸዳል አምሳለ እለ ቄጥሩ።
3
ወአንሥአኒ ከመ ዘእድ ወአኅዘኒ በምድማኅየ ወአንሥአኒ መንፈስ ማእከለ ሰማይ ወምድር ወወሰደኒ ኢየሩሳሌም በራእየ እግዚአብሔር ወአብጽሐኒ ኀበ አንቀጽ ውሳጢ ዘይኔጽር ሰሜነ ኀበ ሀሎ ምስል።
4
ወረከብኩ በኅየ ስብሐተ አምላከ እስራኤል ዘከመ ርኢኩ ቀዲሙ በገዳም።
5
ወይቤለኒ፦ ወልደ ዕጓለ እመሕያው፡ ነጽር በአዕይንቲከ መንገለ ሰሜን ወነጸርኩ መንገለ ሰሜን፤ ወርኢኩ ኅበ ኆኅተ ምሥዋዕ ምስለ ዘውእቱ ቅንአት፡ ወእምኅየ ይበውእ መንገለ ጽባሕ።
6
ወቤለኒ፦ ወልደ ዕጓለ እመሕያው፡ ርኢከኑ ዘይገብሩ ኃጢአት ዓቢየ ቤተ እስራኤል በዝየ? ከመ ይዕልዉ ቅደሳትየ? ወትሬኢ እንከ ዘየዓቢ ኃጢአተ።
7
ወአብአኒ ኖኅተ ዓፀድ ወረከብኩ ስቍረተ ውስተ አረፍት።
8
ወይቤለኒ፦ ወልደ ዕጓለ እመሕያው፡ ክሪ ውስተ አረፍተ፤ ወከረይኩ ውስተ አረፍተ፤ ወረከብኩ ኆኅተ አሐተ።
9
ወይቤለኒ፦ ባእ ወርኢ ዘይገብሩ ኃጢአቶሙ ወእከዮሙ በዝየ።
10
ወቦእኩ ወርኢኩ አምሳለ ኵሉ ዘይትሐወስ አዕዋፍ ወእንስሳ ከንቱ ወርኵስ ወኵሉ ጣዖቶም ለቤተ እስራኤል ወሥኡል ውስተ ዓውዱ አረፍት።
11
ወሰብዓ ብእሲ እምረበናተ እስራኤል፡ ወአዛንያስ ወልደ ሳፋን ይቀውም ማእከሎሙ ወቅድሜሆሙ ወኵሎሙ ይፀውሩ ማዕጠንተ ወየዓርጉ ጢሰ ዕጣኑ።
12
ወይቤለኒ፦ ርኢከኑ፡ ወልደ ዕጓለ እመሕያው፡ ዘይገብሩ ረበናት ቤተ እስራኤል ኵሎሙ? ቦኡ ውሣጢሆሙ ይትኃብኡ ወይብሉ፦ ኢይሬኢ እግዚአብሔር ወኀደጋ እግዚአብሔር ለምድሩ።
13
ወይቤለኒ፦ ንዓኬ ትርአይ ዘየዓቢ አሐደ ኃጢአተ ዘእሙንቱ ይገብሩ።
14
ወአብኣኒ አንቀጸ ዓጸደ ቤተ እግዚአብሔር ዘይኔጽር ሰሜን፡ ወረከብኩ በኅየ አንስተ ይነብራ ወያስቆቅዋሁ ለተሙዝ።
15
ወይቤለኒ፦ ርኢኬ፡ ወልደ ዕጓለ እመሕያው? ወዓዲ ትሬኢ ዘየዓቢ ኃጢአቶሙ።
16
ወኣብአኒ ውስተ ዓፀደ ቤተ እግዚአብሔር ውሳጢ ቅድመ ኆኅት፡ ወናሁ አንቀጸ ቤተ እግዚአብሔር ማእከለ ኤላም ወማእከላ ምሥዋዕ ዕሥራ ወሐምስቱ እደው፤ ዝባኖሙ መንገለ ቤት እግዚአብሔር ወገጾሙ መንገለ ጽባሕ ወይሰግዱ ጽባሐ ለፀሐይ።
17
ወይቤለኒ፦ ርኢከኑ፡ ወልደ ዕጓለ እመሕያው? ታስተቃልልኑ ለቤተ ይሁዳ ዘንተ ኃጢአቶሙ ዘይገብሩ በዝየ? እስመ መልእዋ ለምድር ጣዖቶሙ ወዐለዉኒ ፡ ወአምዕዑኒ፡ ወናሁ አንኁ ዐጽቆሙ ወይሣለቁ።
18
ወአነሂ እትቤቀሎሙ በመዓትየ ወኢይሠሃሎሙ ወዓንየኒ ኢትምህኮሙ ወየአወይዉ ውስተ ዕዝንየ በዓቢይ ቃል ወኢይሰምዖሙ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 9
1
ወከልሐ በዓቢይ ቃል ውስተ እዝንየ፡ ወይቤ፦ አልፀቀ መቅሠፍትየ በዛ ሀገር ወለኵሎሙ ጕድብ ውስተ እደዊሆሙ በዘይሤርዎሙ።
2
ወመጽኡ ስድስቱ እደው እምፍኖተ አንቀጽ ላዕላዊ ዘይኔጽር ደቡብ ወላዕለ ወኵሎሙ ጕድብ ውስተ እደዊሆሙ፤ ወአሐዱ ብእሲ ማእከሎሙ ዘይለብስ ጶዴሬ ወይቀንት ሰንዱነ ሰንፔር ውስተ ሐቌሁ ወቦኡ ወቆሙ ኀበ መስዋዕ ዘብርት።
3
ወዓርገ ስብሐተ አምላክ እስራኤል እምላዕለ ኪሩብ ወቦአ ቤተ፡ ወጸውዖ ለዝኩ ብእሲ ዘይለብስ ጶዴሬ ወቦ ቅናት ውስተ ሐቌሁ።
4
ወይቤለኒ እግዚአብሔር፦ ባእ ማእከለ ሀገር ኢየሩሳሌም፡ ወጸሐፍ ፊደለ ኆኅያተ ትእምርተ ታው ውስተ ፍጽሞሙ ለእደው እለ ተከዙ በእንተ ኵሉ ኃጢአት ዘኮነ በማእከሎሙ።
5
ወበሎሙ ለእሉ እንዘ እሰምዓከ፦ ወባእ ውስተ ሀገረ ድኅሬሆሙ ወበል፦ ግዝሙ ወኢትምሀኮሙ ዓይንክሙ።
6
ወኢትምሐሩ ልሂቀ ወኢ ወሬዛ ወኢ ድንግለ ወኢ ሕፃናተ ወኢ አንስተ፤ ቅትሉ ወደምስሱ ኵሎሙ እለ ዝንቱ ትእምርት ቦሙ ወኢትቅብርዎሙ ታው ካህናትየ ወቅድመ እምቅዱሳንየ እምረበናት ወእምእደው እለ ውስተ ቤትየ።
7
ወይቤልዎሙ፦ አርኵስዎ ለዝ ቤት፤ ወይቤሎሙ፦ ምልኡ ውስተ ፍኖት ቅቱላነ እንዝ ትወኡ ወግዝሙ፤ ወወፅኡ ወቀተሉ በሀገር።
8
ወሶበ ገዘሙ ወድቁ በገጽየ ወአውየውኩ ወእቤ፦ እሌ ሊተ እግዚአብሔር እግዚእ፡ ታጠፍኦሙኑ ለእለ ተረፉ እስራኤል ዘከዓውከ መዓትከ ዲበ ኢየሩሳሌም?
9
ወይቤለኒ፦ ዓብየት ኃጢአቶሙ ለቤተ እስራኤል ወይሁዳ ፈድፋደ፤ እስመ መልአት ምድር አሕዛበ ብዙኅነ ወመልአት ሀገር ዓመፃ ወርኵሰ፤ ወይቤሉ፦ ኀደጋ እግዚአብሔር ለምድሩ ወኢይሬኢያ።
10
ወዓይንየ ኢትምህኮሙ ወኢይምሕሮሙ፡ ወእፈድዮሙ በከመ ፍኖቶሙ ዲበ ርእሶሙ።
11
ወመጽአ ዝኩ ብእሲ ዘይለብስ ጶዴሬ ወቀኑት ቅናተ ወርቅ ውስተ ሐቌሁ ወተሠጥወ፡ ወይቤ፦ ገበርኩ በከመ አዘዝከኒ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 10
1
ወነጸርኩ ወርኢኩ መልዕልተ ሰማይ ዘዲበ ርእሶሙ ወኪሩብ ከመ አምሳለ ሰንፔር ወዲቤሁ ከመ መንበር።
2
ወይቤሎ ለዝኩ ብእሲ ዘይለብስ ጶድሬ፦ ባእ በማእከለ ጋልሠረገላ ዘታሕተ ኪሩብ፡ ወምላእ እዴከ አፍሐመ እሳት እማእከለ ኪሩብ ወዝርዎ ውስተ ሀገር ወቦአ በቅድሜየ።
3
ወይቀውሙ ኪሩብ እምየማነ ቤት ሶበ ይበውእ ውእቱ ብእሲ ወመልአ ደመና ዓፀደ ውሣጢተ።
4
ወተንሥአ ስብሐተ እግዚአብሔር እምላዕለ ኪሩቤል ወቦአ ቤት ወመለአ ቤት ደመና፡ ወመልአ ዓፀድ መብረቀ ስብሐቲሁ ለእግዚአብሔር።
5
ወየሰማዕ ድምፀ ክነፊሆሙ ለኪሩቤል እስከ ጸናፌ ዓፀድ ከመ ቃለ እግዚአብሔር ዘይነብብ ሠናይ።
6
ወእመዝ ሶበ አዘዞ ለዝኩ ብእሲ ዘይለብስ ልብሰ ቅድሳት ወይቤሎ፦ ንሣእ እሳተ እማእከለ ሠረገላ ወማእከለ ኪሩቤል፤ ወቦአ ወቆመ ኀበ ሠረገላ።
7
ወአንሥአ እዴሁ ዝኩ ኪሩብ እማእከለ እሳት ዘሀሎ ማእከለ ኪሩቤል፡ ወነሥአ ወመጠዎ ለዝኩ ብእሲ ዘይለብስ ልብሰ ቅድሳት ውስተ እዴሁ ወነሥአ ወወጽአ።
8
ወርኢክዎ ለኪሩቤል አምሳለ እደ ሰብእ ታሕተ ክነፊሆሙ።
9
ወነጸርኩ ወናሁ መንኰራኵረ አርባዕተ ወይቀውም ኀበ ኪሩቤል አሐዱ መንኰራኵር ለለአሐዱ ኪሩብ ወርእየቶሙ ለኪሩቤል ከመ አፍሕም ወአርአያሁ ለሠረገላ ከመ እብነ ተርሴስ።
10
ወራእዮሙ ለአርባዕቲሆሙ ከመ አምሳለ ሠረገላ በማእከለ ሠረገላ።
11
ወሶበ የሐውሩ እንተ አርባዕቲሆሙ ገጾሙ የሐውሩ ወኢይትመየጡ ሶበ ይሐውሩ ብሔረ፡ ወሶበ ይሐውሩ ብሔረ ኅበ አንጸረ አሐዱ ቀዳማይ የሐውሩ ወኢይተመየጡ ሶበ ይሐውሩ።
12
ወዘባናቲሆሙሂ ወእደዊሆሙሂ ወክነፊሆሙሂ ወሠረገላቲሆሙሂ ምሉእ አዕይንተ ወዓውደሙ ለአርባዕቱ ሠረገላሆሙ።
13
ወሰመይዎሙ ለአርባዕቱ ሠረገላቲሆሙ ጌልጌል እንዘ እሰምዕ።
14
ወአርባዕቱ ገጹ ለለአሐዱ አሐዱ ገጸ ኪሩቤል አሐዱ ገጸ ላሕም ወካልእ ገጸ ሰብእ፡ ወሣልስ ገጸ አንበሳ፡ ወራብዕ ገጸ ንስር።
15
ወሠረሩ ኪሩቤል ወእሙንቱ እንስሳት ዘርኢኩ በፈለገ ኮበር።
16
ወሶበ የሐውሩ ኪሩቤል የሐውሩ መንኰራኵራት እንዘ እኁዛን ምስሌሆሙ፡ ወሶበ ያነሥኡ ኪሩቤል ክነፊሆሙ ከመ ይሥርሩ እምድር ኢይትመየጥ ሠረገላሆሙ ዘምስሌሆሙ እኁዝ።
17
እመሂ ቆሙ ይቀውም ወእመሂ ሠረሩ ይሠርር ምስሌሆሙ፡ እስመ መንፈሰ ሕይወት ቦሙ።
18
ወመጽአ ስብሐተ እግዚአብሔር እምነ መድረከ ቤት ወተጽዕነ ዲበ ኪሩቤል።
19
ወአንሥኡ ክነፊሆሙ ኪሩቤል ወሠረሩ እምድር በቅድሜሆሙ ሶበ ወጽኡ ወሠረገላ ምስሌሆሙ ወቆሙ ኀበ አንቀጽ ዴዴ ጸናፊ ዘቤተ እግዚአብሔር ዘመነጽር ወስብሐተ እግዚአብሔር ሀሎ ምስሌሆሙ መልዕልቲሆሙ።
20
ዝንቱ እንስሳ ዘርኢኩ በመትሕቱ አለምላከ እስራኤል በፈለገ ኮቦር ወአእመርኩ ከመ ኪሩቤል እሙንቱ።
21
አርባዕቱ ክንፊሆሙ፡ ለአሐዱ አርባዕቱ ገጹ አርባዕቱ ክንፊሆሙ ለለአሐዱ ወሰመንቱ ክንፊሆሙ ለለአሐዱ ወአምሳለ እደ ሰብእ ታሕተ ክነፊሆሙ።
22
ወይትማሰል ገጾሙ፡ ወከመዝ ገጾሙ ርኢኩ በመትሕተ ስብሐቲሁ ለአምላከ እስራኤል በፈለገ ኮበር፡ ከመዝ ርእየቶሙ ወኵሎሙ ቅድመ ገጾሙ የሐውሩ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 11
1
ወአንሥአኒ መንፈስ ወወሰደኒ ኅበ አንቀጸ ቤተ እግዚአብሔር ዘይኔጽር መንገለ አንጻረ ጽባሕ፤ ወረከብኩ ኆኅተ ዴዴ ዕሥራ ወኃምስተ እደው ወርኢክዎ በማእከሎሙ ለመልአኮሙ ለኢኮንያን ወልደ አዙር፡ ወፈላጥያ ወልደ ብንያስ ወልደ ሳፊ ሊቆሙ ለሕዝብ።
2
ወይቤለኒ፦ ወልደ ዕጓለ እመሕያው፡ እሉ ሰብእ እለ ከንቶ የሔልዩ ወእኩየ ይመክሩ በዝንቱ ነገር።
3
ወይቤሉ፦ አኮ ግብተ ይትሐነጹ አብያት ዛቲ ይእቲ ጽሕርት? ወአንትሙስ ሥጋ።
4
ወበበይነ ዝንቱ ተነበይ ሎሙ፡ ወልደ ዕጓለ መሕያው።
5
ወመጽአኒ መንፈሰ እግዚአብሔር፡ ወይቤለኒ፦ በል፡ ከመዝ ይቤ እግዚአብሔር፦ ከመዝ ትብሉ ቤተ እስራኤል፦ አነ አአምር ጌጋየ፡ ለነፍስክሙ።
6
ወአብዛኅክሙ አብድንቲክሙ በዝንቱ ሀገር ወመላእክሙ ውስተ ፍናዊሃ ቅቱላነ።
7
ወበበይነ ዝንቱ ከመዝ ይቤ እግዚአብሔር አዶናይ፦ አብድንቲክሙ ዘትቀትሉ በማእከላ እሙንቱ ሥጋ፡ ወይእቲ ጽሕርት፡ ወአወጽአክሙ እማእከለ ኲናት።
8
ዘትፈርሁ ወኲናት አመጽእ ላዕሌክሙ፡ ይቤ እግዚአብሔር እግዚእ።
9
ወአወጽአክሙ ውስተ ማእከላ ወእሜጥወክሙ ውስተ እደ ፀር ወእትቤቀለክሙ።
10
ወተወድቁ በኲናት ውስተ አድባረ እስራኤል ወእኴንነክሙ፤ ወተአምሩ ከመ አነ ውእቱ እግዚአብሔር።
11
ወይእቲ ትከውነክሙ ጽሕርተ ወአንትሙኒ ትከውኑ ሥጋ በማእከላ በውስተ አድባር እስራኤል ወእኴንነክሙ።
12
ወተአምሩ ከመ አነ ውእቱ እግዚአብሔር በሕግየ ዘኢሖርክሙ ወኵነኔየ ዘኢገበርክሙ፤ ወሕገ አሕዛብ እለ ዓውድኩሙ ገበርክሙ።
13
ወእምዝ ሶበ ተነበይኩ ሞተ ፈላጥያኖስ ወልደ ብንያስ፡ ወወደቁ በገጽየ ወአውየውኩ በዓቢይ ቃል ወእቤ፦ አሌ ሊተ፡ አዶናይ እግዚእብሔር ከመ ታጠፍኦሙኑ ለእለ ተረፉ እስራኤል ትገብር ዘንተ?
14
ወነበበኒ እግዚአብሔር ወይቤለኒ፦
15
ወልደ ዕጓለ እመሕያው፡ አኃዊከሂ ወመዋርስቲከ ወአኅቲከሂ ወሰብአ ፄዋከ ወኵሎ ቤተ እስራኤል የኃልቁ እለ ይቤልዎሙ ሰብአ እስራኤል ወሰብአ ኢየሩሳሌም፦ ነዋኅ ርኅቁ እምእግዚአብሔር እስመ ለነ ተውህበት ምድር ርስትነ።
16
በእንተ ዝንቱ በል፦ ከመዝ ይቤ እግዚአብሔር እግዚእ፦ እስመ እገድፎሙ ውስተ አሕዛብ ወእዘርዎሙ ውስተ ኵሉ ምድር ወእከውኖሙ መቅደሶሙ ኅዳጠ ውስተ በሐውርት ኀበ ይበውኡ ህየ።
17
በእንተ ዝንቱ እቤ፦ ከመዝ ይቤ እግዚአብሔር እግዚእ፦ እትሜጠዎሙ እምአሕዛብ ወአስተጋብኦሙ እምበሐውርት ኀበ ዘረውክዎሙ ወእሁቦሙ ምድረ እስራኤል።
18
ወይበውኡ ህየ ወያአትቱ ኵሎ ጣዖታ ወኵሎ ጌጋየ እምውስቴታ።
19
ወእሁቦሙ ካልአ ልበ፡ ወእሁቦሙ መንፈሰ ሐዲሰ፡ ወአአትት ልበ እብን እምሥጋሆሙ ወእሁቦሙ ልበ ዘሥጋ።
20
ከመ ይሑሩ በትእዛዝየ ወይዕቀቡ ኵነኔየ ወይግበርዎ ወይከውኑኒ ሕዝብየ ወአነ እከውኖሙ አምላኮሙ።
21
ወእመሰ ሖሩ በልበ ጣዖቶሙ በኃጢአቶሙ በከመ ልቦሙ ወፍናዊሆሙ ዲበ ርእሶሙ አገብእ ወእገብር ቦሙ ይቤ እግዚአብሔር እግዚእ።
22
ወአንሥኡ ኪሩቤል ክነፊሆሙ ወሠረገላሆሙኒ ምስሌሆሙ ወስብሐተ አምላከ እስራኤል ዲቤሆሙ መልዕልቶሙ።
23
ወዓርገ ስብሐተ እግዚአብሔር እማእከለ ሀገር ወቆመ ውእቱኒ ወሊተኒ አቀመኒ ዲበ ደብር ዘቅድመ ሀገር።
24
ወነሥአኒ መንፈስ ወወሰደኒ ብሔር ፋርስ ኀበ ተጼወዉ ወበራእየ መንፈስ ላዕሌየ እግዚአብሔር ወዓርጉ እምራእይ ዘርኢኩ።
25
ወነገርክዎሙ ለእለ ተጼወዉ ኵሎ ነገሮ ለእግዚአብሔር ዘአርአየኒ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 12
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ አንተ ትነብር ማእከለ መሪራን እለ ቦሙ አዕይንት በዘይኔጽሩኒ ወኢይሬእዩ፤ ወቦሙ ዕዝን ዘያጸምኡወኢይሰምዑ፡ እስመ ቤተ መሪራን እሙንቱ።
3
ወአንተ ወልደ ዕጓለ እመሕያው፡ ግበር ለከ ንዋየ ፄዋ ወትፄወው መዓልተ በቅድሜሆሙ ወተፄወው፡ እምብሔርከ ውስተ ካልእ ብሔር በቅድሜሆሙ፡ ከመ ይርእዩከ እስመ ቤተ መሪራን እሙንቱ።
4
ወትወስድ ንዋየከ ከመ ንዋየ ፄዋ መዓልተ እንዘ ይሬእዩከ በአዕይንቲሆሙ፡ ወትወጽእ አንተ ፍና ሠርከ በቅድሜሆሙ ከመ ይወጽእ ፄዋ በቅድሜሆሙ።
5
ወክሪ አረፍተ ወፃእ አንተ ኅየ በቅድሜሆሙ።
6
ወፁር በመታክፍትከ ንዋየ ወትወጽእ እንዘ ትትኅባእ ተገለቢበከ ገጸከ፡ ወኢትኔጽር ምድረ እስመ ትእምርተ ረሰይኩከ ለቤተ እስራኤል።
7
ወገበርኩ ከማሁ በከመ ዘአዘዘኒ ወአውፃእኩ ንዋየ መዓልተ ከመ ንዋየ ፄዋ ወፍና ሠርክ ከረይኩ ሊት ውስተ አረፍተ በእዴየ፡ ወአውጻእኩ እንዘ እትኃባእ፡ ወጾርኩ ንዋይየ በመትከፍትየ በቅደሜሆሙ።
8
ወነበበኒ እግዚአብሔር በጽባሕ ወይቤለኒ፦
9
አንተ ወልደ ዕጓለ እመሕያው፡ ኢይቤለከኑ ቤተ እስራኤል ቤተ መሪራን፡ ለአመ ይቤሉከ፡ ምንት ትገብር?
10
በሎሙ፦ ከመዝ ይቤ እግዚአብሔር፦ ዝንቱ ጾር ለመልአክ ወለመስፍን ወለኵሉ ቤተ እስራኤል ዘማእከሎሙ።
11
በል፦ አነ ትእምርትክሙ እቤ፡ ከመ እገበር ሎሙ ትእምርተ በከመ ገበርኩ፡ ከማሁ ይከውን በላዕሌሆሙ ወይፄውውዎሙ ወይወስድዎሙ።
12
ወይወጽእ መልአክ እማእከሎሙ ተኅቢኦ በማእከሎሙ አረፍተ ሰቍሮ ተገልቢቦ ገጾ ከመ ኢይርአይ ወአዕይንቲሁ ወከመ ኢይነጽር ምድረ።
13
ወእሰፍሕ መሥገርትየ ላዕሌሁ ወይሠገር በማዕገትየ፡ ወእወስዶሙ ባቢሎን ብሔረ ፋርስ ወኢይርእዮሙ ብሔሮሙ ወይመውት በህየ።
14
ወበኵሎሙ እለ ዓውዱ እለ ይረድእዎ ወለኵሎሙ እለ ይትዌከፍዎሙ እዘርዎሙ ውስተ ኵሉ ነፋስ አእፌኑ ኲናት በድኅሬሆሙ።
15
ወየአምሩ ከመ አነ እግዚአብሔር ሶበ ዘረውክዎሙ ውስተ አሕዛብ፡ ወእዘርዎሙ ውስተ በሐውርት።
16
ወአተርፍ ኅዳጥን እደወ እምኔሆሙ በኍልቍ እኲናት ወእምረኀበ ወእምነ ብድብድ፡ ከመ ይግበሩ ኵሎ ኃጢአቶሙ ለአሕዛብ እለ ዓውዶሙ ወየአምሩ ከመ አነ እግዚአብሔር።
17
ወነበበኒ እግዚአብሔር ወይቤለኒ፦
18
ወልደ ዕጓለ እመሕያው፡ ብላዕ እክለከ በተጽናስ ወማየከሂ በሕማም ወበድንጋፄ ስተይ።
19
ወበሎሙ ለአሕዛበ ምድር፦ ከመዝ ይቤ እግዚአብሔር እግዚእ ለእለ ይነብሩ ኢየሩሳሌም ውስተ ምድረ እስራኤል፦ ኅእክሎሙ በተጽናስ ይበልዑ፡ ወማዮሙኒ በሙስና ይሰትዩ፡ ከመ ትማስን ምድር በምልኣ፡ እስመ በዓመፃ ሀለዉ ኵሎሙ እለ ይነብሩ ውስቴታ።
20
ወአህጉሪሆሙሂ እለ ይነበርዎን ይማስና፡ ወምድሮሙሂ ትከውን በድወ፡ ወየአምሩ ከመ አነ እግዚአብሔር።
21
ወነበበኒ እግዚአብሔር ወይቤለኒ፦
22
ወልደ ዕጓለ እመሕያው፡ ምንትኑ ዘይሜስሉ በብሔረ እስራኤል ዘይብሉ፦ ጕንዱይ መዋዕል ወጠፍአ ኵሉ ራእይ?
23
በበይነ እንቱ በሎሙ፦ ከመዝ ይቤ እግዚአብሔር እግዚእ፦ እሥዕሮ ለዝንቱ ምሳሌ እምቤተ እስራኤል፡ ዳእሙ በሎሙ፦ አልጸቀ መዋዕል።
24
ወኢይትሔሰው ነገረ ኵሉ ራእይ በእንተ እለ ያሰግሉ በማእከለ እስራኤል።
25
እስመ አነ እግዚአብሔር ዘእነብብ ወነብር ቃልየ ወእነግረክሙ ወኢይኅልፍ በመዋዕሊክሙ እስመ ቤተ መሪራን አንትሙ፡ ዘነገርኩ ቃል እገብር ይቤ እግዚአብሔር እግዚእ።
26
ወእመዝ ነበበኒ እግዚአብሔር ወይቤለኒ፦
27
ወልደ ዕጓለ እመሕያው፡ ናሁ ቤተ እስራኤል መሪራን ይብሉ፦ ራእይ ወዘውእቱ ራእይ ለጕንዱይ መዋዕል ወለነዋኅ ዓመታት ይትኔበይዝ ወይትነበብ።
28
በእንተ ዝንቱ በሎሙ፦ ከመዝ ይቤ እግዚአብሔር እግዚእ፦ ኢይትሐሰው ቃልየ ዘነበብኩ፡ ወእነግርሂ ቃልየ ወእገበር ይቤ እግዚአብሔር እግዚእ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 13
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ ተነበይ ላዕለ ነቢያተ እስራኤል እለ ይትኔበዩ፡ ወትብሎሙ ለነቢያት እለ ይትኔበዩ እምልቦሙ፦ ወተንበይ ሎሙ ወበሎሙ፦ ስምዑ ቃለ እግዚአብሔር፤
3
ከመዝ ይቤ እግዚአብሔር እግዚእ፦ አሌ ሎሙ ለእለ ይትነቤዩ እምልቦሙ ዘኢርእዩ ግሙራ፤
4
ከመ ቈናጽለ ዘበድው እሙንቱ ነቢያቲከ እስራኤል ይከውኑ።
5
ወኢዐረግሙ ኀበ ዘተነሥተ ከመ ትሕንፁ ዘወድቀ ወከመ ትቀውሙ ውስተ ፀብዕ በስብሐተ እግዚአብሔር፡ ወኢቆመ ውስተ ጽኑዕ ወአስተጋብአ መረዕየ ውስተ ቤተ እስራኤል ወኢተንሥኡ እለ ይብሉ በዕለተ እግዚአብሔር።
6
ርእዩ ከንቱ ወምቅሳመ ሐሰት እንዘ ይብሉ፦ ይቤ እግዚአብሔር፡ ወእግዚአብሔርሰ ኢለአኮሙ፡ ወይእኅዙ ለአቅሞ ነገር።
7
አኮኑ ራእየ ሐሰተ ርኢክሙ ወሰገለ ከንቱ ነገርክሙ፡ ወትብሉ፦ ይቤ እግዚአብሔር፡ ወአነ እግዚአብሔር ኢነበብኩ።
8
በበይነ እንቱ በሎሙ፦ ከመዝ ይቤ እግዚአብሔር እግዚእ፦ እስመ ትቤሉ ነገርየ ሐሰተ ወሰገልክሙሂ ከንቱ በበይነ ከንቱ ነየ አነ ላዕሌክሙ ይቤ እግዚአብሔር እግዚእ።
9
ወአነሥእ እደውየ ዲበ ነቢያት እለ ይትኔበዩ ሐሰተ ወእለ ይትናገሩ ከንቶ ወኢሀለዉ ውስተ ትምህርተ ሕዝብየ ወኢ ውስተ መጽሐፈ ነቢያት ወቤተ እስራኤል ኢይጸሐፉ ወውስተ ምድር እስራኤል ኢይበውኡ ወኢየምሩ ከመ አነ ውእቱ እግዚአብሔር አዶናይ።
10
እስመ አስሐትዎሙ ለሕዝብየ ወይቤልዎሙ፦ ሰላም፡ ወአልቦ ሰላም፤ ወዝንቱ የሐንጽ አረፍተ ወእሙንቱ ይመርግዋ ዘእንበለ ሐሠር ወትወድቅ።
11
ወበሎሙ ለእለ ይመርግወ፦ ትወድቅ፡ ወይመጽእ ዝናም ከመ አይኅ፡ ወአውርድ እብነ ጾላእት ውስተ መስዕርቲሆሙ ወይወድቃ በዓውሎ ኃያል ወይነቅዓ።
12
ወትወድቅ አረፍቶሙ ወኢይበሉክሙ፦ አይቴ መረግክሙ ዘመረግክሙ?
13
በበይነ እንቱ ከመዝ ይቤ እግዚአብሔር እግዚእ፦ እነጽሖሙ በዓውሎ ዘየሐፍሶሙ በመዓትየ ወበዝናም ዘያሠጥሞሙ በመቅሠፍትየ ወይመጽኦሙ ወአወርድ ዲቤሆሙ እብነ ጾላእት በመዓትየ ከመ እቀጠቅጦሙ።
14
ወአንኅላ ለይእቲ አረፍት እንተ መረጉ ዘእንበለ ሐሠር ወትወድቅ እንከ፡ ወአሰክባ ውስተ ምድር ወይትከሠቱ መሠረታትቲሃ ወትወድቅ ወተኀልቅ በተግሣጽየ ወተአምሩ ከመ አነ እግዚአብሔር።
15
ወአሠልጥ መዓትየ ላዕለ ይእቲ አረፍት ወትወድቅ ላዕለ እለገበርዋ፡ ወእቤለክሙ፦ ኢሀለወት አረፍት ወኢ እለ ገበርዋ።
16
ነቢያተ እስራኤል እለ ተነበዩ ለኢየሩሳሌም ወርእዩ ላቲ ራእየ ሰላመ፡ ወአልቦ ሰላም፡ ይቤ እግዚአብሔር እግዚእ።
17
ወአንተ ወልደ ዕጓለ እመሕያው፡ አጽንዕ ገጸከ ዲበ አዋልደ ሕዝብከ፡ እለ ይትኔበያ እምልቦን፡ ወተነበይ ሎቶን።
18
ወበሎን፦ ከመዝ ይቤ እግዚአብሔር እግዚእ፦ አሌ ሎን ለእለ ይሴፍያ መተራእስተ ለዝ ኵሉ ኵርናዓተ እደ ወይገብራ ጽጋዓ ለኵኡ ርእስ ለኵሎሙ መሐዛት ከመ ይገፍትዓ ሕዝብየ ወያየውሃ ነፍሰ።
19
ወያርኵስዎሙ ለሕዝብየ በእንተ ሐፍሶሙ ምልአ ሕፍነ ሰገም ወበእንተ ፍተ ኅብስት ከመ ይቅትሉ ነፍሰ ዘኢይደልዎሙ መዊት ወከመ ያሕይዉ ነፍሰ ዘኢይደልዎ ሐይው ወታወሥእዎሙ ለሕዝብየ እለ ያመጽኡ ነገረ ከንቶ።
20
በበይነ እንቱ ከመዝ ይቤ እግዚአብሔር እግዚእ፦ ናሁ አነ ላዕለ መተርአስቲክሙ ዘቦቱ ትገፍትዑ ነፍሳተ በኅየ ወእሰጥጦን በታሕተ ኵርናዓቲክሙ ወእፌኑ ነፍሶሙ ለእለ ገፍታዕክዎሙ ወእዘርዎሙ።
21
ወእሠጥጥ ጽጋዓቲክሙ ወአድኅን ሕዝብየ እምእዴክሙ ወኢይገብኡ እንከ ውስተ እዴክሙ ትገፍትዕዎሙ ወተአምራ ከመ አነ ውእቱ እግዚአብሔር።
22
እስመ ሜጥክሙ ልበ ጻድቃን በውስተ ዓመፃ ከመ ታጽንዑ እደ ኃጥእ በዘኢይትመየጥ ለግሙራ እምነ ፍኖት እኩይ ከመ ይሕየው።
23
በበይነ እንቱ ኢትኔጽሩ ሐሰተ ወኢታሰግሉ ከንቶ ወአድኅን በዝየ እምእዴክሙ፡ ወተአምረ እንከ ከመ አነ ውእቱ እግዚአብሔር እግዚእ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 14
1
ወመጽአ ኀቤየ እደው እምረበናተ እስራኤል ወነበሩ ቅድሜየ።
2
ወነበበኒ እግዚአብሔር ወይቤለኒ፦
3
ወልደ ዕጓለ እመሕያው፡ እሉ እደው ሐለዩ በልቦሙ ወአጥብዑ በመቅሠፍተ ኃጢአቶሙ ወረሰይዋ ቅድመ ገጾሙ፡ ቦኑ ለእሉ አውሥኦ አውሣእክዎሙ።
4
በእንተ ዝንቱ ንገሮሙ ወበሎሙ፦ ከመዝ ይቤ እግዚአብሔር እግዚእ፦ ብእሲ ብእሲ እምነ ቤተ እስራኤል ዘሐለየ በልቡ ወአጥብዓ ለመቅሠፍቱ ወለ ኃጢአቱ ወረሰያ ቅድመ ገጹ ወመጽአ ኅበ ነቢይ አነ እግዚአብሔር አወሥእ በላዕሌሆሙ ዘሐለየ በልቡ።
5
ከመ ያስሕቶሙ ለቤተ እስራኤል በከመ ልቦሙ ወርኵሶሙ ዘተናከሩኒ በሕሊናሆሙ።
6
በበይነ እንቱ በሎሙ ለቤተ እስራኤል፦ ከመዝ ይቤ እግዚአብሔር እግዚእ፦ ነስሑ፡ ወተመየጡ እምጌጋይክሙ ወእምኵሉ ኃጢአትክሙ ወሚጡ ገጸክሙ።
7
እስመ ኵሉ ብእሲ እምነ ቤተ እስራኤል ወእምነ ፈላስያን እለ ፈለሱ እምውስተ እስራኤል እለ ተናገሩ ወተናከሩኒ ወሐለዩ በልቦሙ ያጠብዑ ለመቅሠፍት ኃጢአቶሙ ወረሰዩ ቅድመ ገጾሙ ወመጽአ ኀበ ነቢይ ይሰአሉ በእንቲአየ፡ አነ እግዚአብሔር አወሥኦ ዘይሔሊ በልቡ።
8
ወአጸንዕ ገጽየ ዲበ ውእቱ ብእሲ፡ ወእሬስዮ ከመ ይጥፋእ ወአአትቶ እማእከለ ሕዝብየ፡ ወተአምሩ ከመ አነ ውእቱ እግዚአብሔር።
9
ወነቢይኒ እመ ስሕተ ወነበበ አነ አስሐትክዎ ለውእቱ ነቢይ ወአነሥእ እዴየ ላዕሌሁ፡ ወአጠፍኦ እማእከለ ሕዝብየ እስራኤል።
10
ወይነሥኡ ኃጢአቶሙ በከመ ኃጢአቱ ዘተስእለ ከመ ዝንቱ ነቢይ።
11
ከም ኢይስሐቱ እንከ ቤተ እስራኤል እምኔየ ወከመ ኢይርኰሱ እንከ እምኵሉ ጌጋዮሙ፡ ወይከውኑኒ ሕዝብየ ወአነሂ እከውኖሙ አምላኮሙ፡ ይቤ እግዚአብሔር እግዚእ።
12
ወነበበኒ እግዚአብሔር ወይቤለኒ፦
13
ወልደ ዕጓለ እመሕያው፡ ምድር እመ አበሰት ሊተ ወስሕተት ወጌገየት፡ አነሥእ እዴየ ላዕሌሃ ወእቀጠቅጥ ኃይለ እክል ወእፌኑ ላዕሌሃ ረኀበ ወአጠፍእ እምላዕሌሃ ሰብአ ወእንስሳ።
14
ወለእመ ሀለዉ እሉ ሠለስቱ እደው ማእከሌሃ፡ ኖኅ ወዳንኤል ወኢዮብ፡ እሙንቱ በጽድቆሙ ኢያድኅንዋ ዘእንበለ ነፍሶሙ፡ ይቤ እግዚአብሔር እግዚእ።
15
ወለእመሂ አርዌ እኩየ ፈነውኩ ላዕለ ይእቲ ምድር ወቀሠፍክዋ ወአጥፋእክዋ ወኢይተርፍ ዘያንሶሱ ቅድመ ውእቱ አርዌ።
16
ወሀለዉ እሉ ሠለስቱ እደው ማእከላ፡ ሕያው አነ ይቤ እግዚአብሔር እግዚእ፡ ከመ ኢያድኅኑ ደቂቆሙ ወአዋልዲሆሙ ዘእንበለ ባሕቲቶሙ ዘይድኅኑ ወትጠፍእ ይእቲ ምድር።
17
ወለእመኒ ኲናት ፈኖኩ ዲበ ይእቲ ምድር ወአዘዝኩ ዲበ ይእቲ ምድር ትምጻእ ኲናት ወአጥፋእኩ ሰብአ ወእንስሳ።
18
ወሀለዉ ሠለስቱ እደው ማእከላ፡ ሕያው አነ፡ ይቤ እግዚአብሔር እግዚእ፡ ከመ ኢይድኅኑ ደቂቆሙ ወአዋልዲሆሙ፡ ዘእንበለ ባሕቲቶሙ ዘይድኅኑ።
19
አለእመኒ ብድብደ ፈነውኩ ላዕለ ይእቲ ብሔር ወከዓውኩ መዓትየ ላዕሌሃ ወላዕሌሆሙ ከመ አጥፍእ እምኔሆሙ ሰብአ ወእንስሳ።
20
ወለእመ ሀለዉ ኖኅ ወዳንኤል ወኢዮብ በማእከላ ሕያው አነ፡ ይቤ እግዚአብሔር እግዚእ፡ ከመ ኢያደኅኑ ደቂቆሙ አዋልዲሆሙ እሙንቱ፡ ዘእንበለ ባሕቲቶሙ ዳእሙ ያድኅኑ ነፍሶሙ በጽድቆሙ።
21
ከመዝ ይቤ እግዚአብሔር እግዚእ፦ እመሂ ፈነውኩ አርባዕተ መቅሠፍታተ እኩያነ፡ ኲናት ወረኀበ ወብድብድ ወአርዌ እኩየ ወፈነውኩ ላዕለ ኢየሩሳሌም ከመ አጥፍእ ላዕሌሃ ሰብአ ወእንስሳ።
22
ወተርፉ እምውስቴታ እለ ድኅኑ እምኔሃ ደቅ ወአዋልድ ወይወጽኡ ኀቤክሙ ወይሬእዩ ፍናዊክሙ ወሕሊናሆሙ ወትኔስሑ በእንተ እኪት ዘገብሩ ዘአምጻእ ላዕለ ኢየሩሳሌም ወኵሉ ዘአምጽእ ላዕሌሃ።
23
ወይናዝዙክሙ ሶበ ርእዩ ፍናዊሆሙ ወሕሊናሆሙ ወምግባሪሆሙ፡ ወተአምሩ ከመ አኮ አነ ለከንቱ ዘገበርኩ ኵሎ ዘገበርኩ ይቤ እግዚአብሔር እግዚእ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 15
1
ወነበበኒ እግዚአብሔር ወይቤለኒ፦
2
አንተ ወልደ ዕጓለ እመሕያው፡ ምንት ኮነ ዕፀ ወይን እምኵሉ ዕፅወ ገዳም ወአዕጹቀ ዕፀ ገዳም?
3
ይትነሥኡኑ እምውስቴቱ ዕፅ ዘይሬስዩ ለምግባራት ወይነሥኡኑ ለመትከል ወዘይተክሉ፡ ወይሰቅሉ ቦቱ ኵሎ ንዋየ?
4
ወእንበለ ዳእሙ ለእሳት ዘይትወሀብ ዘይነድድ ይትወሀብ ወይበልዖ እሳት እምክልኤቱ ጽነፊሁ በበዓመት ዘያኃልቆ እሳት፡ ወየሐምዶ ለዝልፉ ወቦሙ ዘይበቍዕ ለምግባር?
5
ወእመግዘፍትሂ ኢይከውን ለምንባር ዘእንበለ ዳእሙ ለእሳት ዘትበልዕ ወታጠፍእ ወይከውንሁ እንከ ቦኑ ለምግባር?
6
በእንተዝ በሎሙ፦ ከመዝ ይቤ እግዚአብሔር እግዚእ፦ ከመ ዕፀ ወይንኑ እምውስተ ዕፀ ገዳም ዘረሰይክዎ ለእሳት ዘይነድድ፡ ከማሁ ረሰይክዎሙ ለእለ ይነበሩ ኢየሩሳሌም።
7
ወአጸንዕ ገጽየ ላዕሌሆሙ ወኢይወጽኡ እምእሳት፡ ወእሳት ትበልዖሙ ወየአምሩ ከመ አነ ውእቱ እግዚአብሔር ሶበ አጽናዕኩ ገጽየ ላዕሌሆሙ።
8
ወአጠፍኣ ለምድር ይቤ እግዚአብሔር እግዚእ፡ እስመ ጌገየት ጌጋየ ወትናዝዝዎሙ ሶበ ትሬእዩ ፍናዊሆሙ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 16
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ አስምዕ ላቲ ለኢየሩሳሌም ኃጢአታ።
3
ወበላ፦ ከመዝ ይቤ እግዚአብሔር እግዚእ ለኢየሩሳሌም፦ ሥርውኪ ወአዝማድኪ እምድረ ከነዓን አቡኪ አሞሬዎን ወእምኪ ኬጥያ።
4
ወአመ ተወለድኪ ኢትዐትበ ኅንብርትኪ ወበማይ ኢሐጽቡኪ ወበጼው ኢተመላሕኪ ተመልሖ፡ ወኢተጠብለልኪ ተጠብልሎ ወውስተ ሕፅን ኢሐፀኑኪ።
5
ወኢመሀከተኪ ዓይንየ ከመ ትግበር ለዕሌኪ አሐተ እምእለ፡ ወከመ ትሣሀልኪ ወታገደፍኪ ውስተ ገጸ ገዳም በርስሐተ ነፍስኪ እምአመ ወለዱኪ።
6
ወኀለፍኩ እንተ ኅቤኪ ወርኢኩኪ ትሰክቢ ውስተ ደምኪ፡ ወእቤለኪ፦ እምበደምኪ ሕየዊ፡ ወእምደምኪ ሕየዊ።
7
ወብዙኅ ርኵስኪ ወረሰይኩኪ ከመ ሠረፀ ገዳም ወልህቂ ወዓበይኪ፡ ወመጻሕኪ ለተሠርግዎ ሠርጕ፡ ወቦእኪ ውስተ አህጉረ አህጉር፡ ወልህቂ አጥባተኪ ብዙኅ ሥዕርትኪ ወኮንኪ ብእሲተ ወኮንኪ ዕርቀተ ወትኃፈሪ።
8
ወኀለፍኩ እንተ ኀቤኪ ወርኢኩኪ ከመ በጽሐ ወናሁ ጊዜኪ ወጊዜ እለ የኅድሩ ውስቴትኪ፡ ወሰፋሕኩ እዴየ ላዕሌኪ፡ ወከደንኩ ኀፍረተኪ፤ ወመሐልኩ ለኪ ወቦእኩ ኅቤኪ ወቤትኩ ምስሌኪ፡ በሕግ ይቤ እግዚአብሔር እግዚእ፡ ወኮንኪ ሊተ መርዓተ።
9
ወሐፀበኩኪ በማይ ወሐፀብኩ ደመኪ ወቀባዕእኩኪ ቅብዐ።
10
ወአልበስኩኪ ዐሥቀ ወሜላት ወሢራየ ወአስተሠአንኩኪ አሳእነ ጸሊመ፡ ቅነትኩኪ ቀጠንተ ወከደንኩኪ ሢራየ።
11
ወአሠርጐጉኪ ሠርጐ ወወደይኩ አውቃፋተ ውስተ እደውኪ፡ ወባዝግና ውስተ ክሳድኪ።
12
ወአእኑገ ውስተ እዝንኪ ወአክሊለ ምክሕ ውስተ ርእስኪ።
13
ወአሠርጎኩኪ ወርቀ ወብሩረ ወመዋጥሕኪ ሜላት ወሤራይ ወዐሥቅ ወሐረስኩኪ ሥዳንሌ ወመዓረ ወቅብዐ ተሴሰይኪ ወበላዕኪ ወሠባሕኪ ወሠነይኪ ጥቀ ፈድፋደ።
14
ወተሰምዐ ስምኪ ላዕለ ኵሉ አሕዛብ ወተደሎኪ ለመንግሥት እስመ ፍጹም ውእቱ በክብር ዘረሰየኪ ለኪ ሥነኪ ይቤ እግዚአብሔር እግዚእ።
15
መተወከልኪ በስምኪ ወዘመውኪ በሥንኪ ወአፈድፈድኪ ዝሙተኪ ምስለ ኵሉ ኀላፌ ፍኖት።
16
ወነሣእኪ እምአልባስኪ ወገበርኪ ለኪ አማልክት ረፍእ ወዘመውኪ ቦሙ ወኢቦእኪ ወአልብኪ ወኢኮንኪ።
17
ወነሣእኪ ሠርጐ ምክሕኪ ወርቅየ ወብሩርየ ዘወሀብኩኪ ወገበርኪ ለኪ አምሳለ ተባዕት ወዘመውኪ ቦሙ።
18
ወነሣእኪ አልባሰ ዐሥቅ ወአልበስኪዮሙ ወቅብዕየ ወዕጣንየ አንበርኪ ቅድመ ገጾሙ።
19
ወአክልየ ዘሴሰይኩኪ ሥንዳሌ ወቅብዐ ወመዓረ አብላዕኪዮሙ ወሠራዕኪ ቅድሜሆሙ ለመዓዛ ሠናይ ወእምዝ ነበበኒ እግዚአብሔር እግዚእ።
20
ነሣእኪ አዋልድየ ወደቂቅየ ዘወለድኪ ሊተ ወሦዕኪ ሎሙ ወዓቀብኪ ሎሙ ወቀተልኪዮሙ።
21
ታስተንእሲኑ ዝሙተኪ ዘዘመውኪ ወሦዕኪ ደቂቅየ።
22
ዝንቱ የአኪ እምኵሉ ዝሙትኪ ወርኵስኪ ወኢተዘክርኪ መዋዕለ ንእስኪ አመ ዕራቅኪ አንቲ ወትትኃፈሪ፡ ወጽንቅቅት አንቲ በደምኪ ወሐየውኪ።
23
ወእምዝ እምድኅረ ኵሉ እከይኪ አሌ ለኪ አሌ ለኪ ይቤ እግዚአብሔር እግዚእ።
24
ወሐነፅኪ ሊተ ቤተ ኀበ ትዘምዊ ወገበርኪ ለኪ መንበረ ውስተ ኵሉ መርኅብ።
25
ወውስተ ኵሉ ርእሰ ፍትወት ሐነፅኪ ለኪ ኀበ ትዜምዊ አርኰስኪ ስመኪ ወሥነኪ ወቀፈጽኪ አእቍያጸኪ ለኵሉ ኃላፊ ወአብዛኅኪ ዝሙተኪ።
26
ወዘመውኪ በደቂቀ ግብፅ መሐዛንኪ እለ ዓቢይ ሥጋሆሙ ወዘልፈ ትዜምዊ ምስሌሆሙ ወአቅናእክኒ።
27
ወአነሥእ እዴየ ላዕሌኪ ወእስዕር ሕገኪ ወእሜጥወኪ ለነፍሰ ጸላእትኪ አዋልደ ኢሎፍሊ እለ የኀፍራ እምፍኖተ ዝሙትኪ ወአስሐታኪ።
28
ወዘመውኪ ፈድፋደ ምስለ አዋልደ አሦር ወምስለ ከመዝ ዓዲ ኢጸገብኪ ወዘመውኪ በነፍስኪ ወኢአከለኪ ወኢያንፈስኪ።
29
ወአብዛኀኪ ዝሙተኪ በምድረ ከነዓን ወከላውዴዎን በብሔረ ፋርስ ወምስለ ከመዝ ዓዲ ኢጸገብኪ።
30
ምንተ እሬስዮን ለአዋልድኪ? ይቤ እግዚአብሔር እግዚእ አስመ ገበርኪ ዘንተ ኵሎ ወግብረ ብእሲት ዘማ ወዘመውኪ ትሥልስተ ምስለ አዋልድኪ።
31
ሐነጽኪ ወአፆርኪ ኀበ ትዜምዊ ውስተ ርእሰ ኵሉ ፍኖት፡ ወገበርኪ መናብርተኪ ውስተ ኵሉ መርኅብ ወከመ ዘማኒ ኢኮንኪ አንቲ እንተ ታስተጋብእ ደነሰ።
32
ትመስሊ ብእሲት እንተ ትነሥእ ሀበሀብ በኀበ ምታ።
33
ወትዴንሶሙ ለመሐዛኒሃ እለ ትዜሙ ወምስሌሆሙ፡ ከማሁኬ አንቲኒ ትዌስኪዮሙ ከመ ትደንሲዮሙ ለኵሎሙ መሐዛንኪ ወሐለይኪዮሙ ይምጽኡ ኀቤኪ ወይመግቡኪ በዝሙትኪ።
34
ወፈድፈደ ዝሙትኪ እምኵሎን አንስት እለ ዘመዋ ምስሌኪ ወእምድኅሬኪሰ አልቦ ዝሙት በውሂቦትኪ ዐስበ ወኢተውህቦ ዓስበ ለኪ ወኮንኪ ግፍትዕተ።
35
ወበእንተዝ ስምዒ ዘማ ቃል እግዚአብሔር፤
36
ከመዝ ይቤ እግዚአብሔር እግዚእ፦ እስመ ዘረውኪ ወርቅየ ወቀፈጽኪ ኀፍረተኪ በዝሙትኪ ለመሐዛንኪ በኵሉ ፍትወተ ኃጢአትኪ ወበደመ ኃጢአትኪ ወበደመ ደቂቅኪ ዘወሀብኪዮሙ።
37
በእንተ ዝንቱ ናሁ አነ አስተጋብኦሙ ለኵሎሙ መሐዛንኪ ላዕሌኪ እለ ተደመርኪ ምስሌሆም፡ ወለኵሎሙ እለ አፍቀርኪዮሙ ወእለ ጸላእኪዮሙ ወአስተጋብኦሙ ላዕሌኪ ወየዓግቱኪ ወእቀፍጸኪ ኃሣረኪ በኀቤሆሙ ወይሬእዩኪ ኵሎሙ ኀፍረተኪ።
38
ወእትቤቀለኪ በቀለ ዘማት እለ ይቀትላ ነፍሰ፡ ወአነብረኪ ውስተ ደመ መዓት ወቅንአት።
39
ወእሜጥወኪ ውስተ እደዊሆሙ ወያንኅሉ ቤተ ዝሙትኪ ወይነሥቱ መናብርተኪ፡ ወይሰልቡ አልባሰኪ ወሠርጐ ምክሕኪ ወየኀድጉኪ ዕራቀኪ ወትትኃፈሪ ወተኃሥሪ።
40
ወይትጋብኡ አሕዛብ ላዕሌኪ ወይወግሩኪ በአእባን ወይረግዙኪ በመጣብሒሆሙ።
41
ወያውዕዩ በእሳት አብያተኪ ወይትቤቀሉኪ በቅድመ ብዙኃት አንስት፡ ወኢኅደጊ ዝሙተኪ፡ ወኢትዴንሲ አንክ።
42
ወአፌኑ መዓትየ ላዕሌኪ ወአነፍስ ቅንአትየ ዲቤኪ ወአዓርፍ ወኢይሔሊ ለኪ እንከ።
43
እስመ ኢተዘክርኪ መዋዕለ ንእስኪ ወአቅናእክኒ በዝንቱ ኵሉ፡ ወአነ አገብእ ፍኖተኪ ዲበ ርእስኪ ይቤ እግዚአብሔር እግዚእ፡ ወከመዝ ገበርኪ ኃዉአተ በዲበ ኵሉ ጌጋየኪ።
44
ዝንቱ ኵሉ ዘነበብኩ ላዕሌኪ፡ ወመሰሉ ወይቤሉ፦ በከመ እማ ከማሁ ወለታኒ ወወለተ እምኪ አንቲ።
45
አጽገብኪዮ ለምትኪ ወለደቂቅኪ ወእኅተ እኅትኪ ወአለ ኃደጋ አምታቲሆን ወውሉዶን እምክን ኬጥያዊት ወአቡክን አሞሬዎን።
46
ወእኅትክን እንተ ትልኅቅ ሰማርያ ይእቲሂ ወአዋል ዲሃኒ እለ ይነብራ በጸጋምክን፡ ወእኅትክንሂ እንተ ትልኅቅ እንተ ትነብር በየማንክን ሰዶም ወአዋልዲሃኒ።
47
ወበፍኖቶንሂ ኢሖርኪ ወበከመ ኃጢአቶን ኢገበርኪ ንስቲተ ወአፈድፈድኪ በኵሉ ፍኖትኪ።
48
ሕያው አነ፡ ይቤ አግዚአብሔር አይናይ ከመ ኢገብረት ሶዶም እኅትኪ ወአዋልድኪ ከመ ገበርኪ አንቲ ወአዋልዲሃኒ።
49
ዘእንበለ ዳእሙ ዝንቱ ኃጢአታ ለሰዶም እኅትኪ፡ ተዝኅረት ወከረያ ጽጋበ እክል ፈግዓት በጽጋብ ምስለ አዋልዲሃ ዘንተ ዳእሙ ገብረት ይእቲኒ ወአዋልዲሃኒ ወኢተወክፋ እደ ነዳይ ወምስኪን።
50
ወአዕበዩ አፉሆሙ ወገብሩ ኃጢአቶሙ በቅድሜየ ወአእተትክዎሙ ዘከመ ርኢኩ።
51
ወሰማርያ መንፈቀ ኃጢአትኪ ኢአበሰት፡ ወአፈድፈድኪ ኃጢአተኪ እምኔሆን ወአጽደቂዮን ለአኀትኪ በኵሉ ኃጢአትኪ ዘገበርኪ።
52
ወአንቲ ትትፈደዪ ምተኪ በዘመራዕኪዮን ለእኀትኪ በኃጢአትኪ ዘአበስኪ ፈድፋደ እምኔሆን ወአጽደቂዮን እምኔኪ፡ ወአንቲ ተኃፍሪ ወንሥኢ ኃሣረኪ እስመ አጽደቂዮን ለአኃትኪ።
53
ወእመይጥ እከዮን እከየ ሰዶም ወእኅታሂ ወእመይጥ እከየ ሰማርያ ወአዋልዲሃ ወእመይጥ እከየኪ እምነ እከዮን እማእከሎን ከመ ትትፈደዪ መቅሠፍተኪ።
54
ወተኃሥሪ በኵሉ ምግባርኪ ዘአምዓዕክኒ።
55
ወእኅትኪኒ ሰዶም ወአዋልዲሃኒ ይገብኣ ከመ ቀዳሚ ወሰማርያኒ ወአዋልዲሃ ይገብኣ ወአንቲሂ ወአዋልድኪኒ ትገብኣ ከመ ቀዳሚ።
56
አስመ ሰዶም እኅትኪ ሰምዓት እምአፉኪ በመዋዕል ትዝኅርትኪ ዘእንበለ ይትከሠት እከይኪ በከመ ይእዜ።
57
ጽእልተ ኮንኪ ለአዋልደ ሶርያ ወሰማርያ ወኵሎን አለ ዓውዶን ወአዋልደ ኢሎፍሊ እለ ዓገታኪ ዓውደኪ።
58
በኃጢአትኪ ወበጌጋይኪ ዘአንቲ መሀርኪዮን ይቤ እግዚአብሔር።
59
ከመዝ ይቤ እግዚአብሔር እግዚእ፦ እገብር ላዕሌኪ በከመ ገበርኪ ወዐሎኪ ሥርዓትየ።
60
ወእዜክር አነ ኪዳንየ ዘምስሌኪ ዘአመ ንእስኪ ወአቀምኩ ለኪ ኪዳንየ ዘለዓለም።
61
ወእዜከር ፍኖተኪ ወተኃሥሪ እስመ ኀየስኪዮን ለአኀትኪ አለ ይልህቃኪ ወእለሂ ይንእሳኪ ወረሰይኪዮን አንቲ አዋልደ ወአኮ ሥርዓተኪ።
62
ወአቀውም አነ ሥርዓትየ ምስሌኪ ወትዜከሪ ወተአምሪ ከመ አነ ውእቱ እግዚአብሔር።
63
ወትዜከሪ ወትትኀፈሪ ወኢትከሥቲ እንከ አፉኪ በቅድመ ኃሣርኪ አኅደጉኪ ኵሎ ምግባረኪ ይቤ አዶናይ አግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 17
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ መስል ምሳሌ ነገር ወንግሮሙ ለቤተ እስራኤል፤
3
ወበሎሙ፦ ከመዝ ይቤ እግዚአብሔር እግዚእ፦ ዝኩ ንስር ዘዓቢይ ክንፊሁ ወምሉእ ጽፈሪሁ ቦአ ውስተ ሊባኖስ ወነሥአ ኅሩየ ቄድሮስ።
4
ወመተሮ ማእከሎ ኅበ ለምለም ወወሰዶ ብሔረ ከነዓን ወአንበሮ ውስተ ሀገረ ጥቅም።
5
ወነሥአ እምዘርአ ምድሩ ወዘርአ ውስተ ገዳም፤ ወአብቈለ ኀበ ማይ ብዙኅ።
6
ወበቀሎ ወኮነ ዓፀደ ወይነ ዓቢየ ወፅቡረ ወንስቲተ ርእየ አዕጹቂሁን ወጕንዱሂ ዘታሕቴሁ ኮነ ዓፀደ ወይን ወገብረ አፍላጊሁ ወአንኅ አዕጹቂሁ።
7
ወመጽአ ካልእ ንስር ዓቢይ ዘየዓቢ ክነፊሁ ወብዙዓ ጽፈሪሁ ወተጸፍረ ቦቱ ዝኩ ዓፀደ ወይን ወጕንዱሂ ኅቤሁ ወአዕፁቂሁ።
8
ወፈነወ ይስቅዮ ምስለ ተክል በገዳም ሠናይ በኅበ ማይ ብዙኅ፤ ወተሰቅየት ከመ ትሥርጽ ወከመ ትፈርይ ወትኩን ዓፀደ ወይን ዓቢየ።
9
በእንተዝ በል፦ ከመዝ ይቤ እግዚአብሔር እግዚእ፦ ለአመ ይረትዕ ሥረዊሃ አስመ የብሰ ወነቅዘ ፍሬሃ ወየብሰ ኵሉ ዘበቈለ ውስቴታ፡ ወአኮ በመዝራዕት ዓቢይ ወአኮ በሕዝብ ብዙኀ ከመ እምላሕ ምስለ ሥረዊሃ።
10
ወናሁ ትጠልል ወኢትረዊ፡ ወእምከመ ረከባ ነፋስ ውዑይ ትየብስ ወተሐርር።
11
ወነበበኒ እግዚአብሔር ወይቤለኒ፦ ወልደ ዕጓለ እመሕያው፡ በሎሙ ለቤተ እስራኤል እለ አምረሩኒ፤
12
በሎሙ፦ ኢተአምሩኑ ምንት ውእአቱዝ? አመ መጽአ ንጉሠ ባቢሎን ውስተ ኢየሩሳሌም ወፄወዎ ለንጉሣ ወለመላእክቲሃ ወይወስዶሙ ብሔረ ባቢሎን።
13
ወይነሥእ ወያነግሥ እምውሉደ መንግሥት ወይትካየድ ኪዳነ ምስሌሁ፡ ወይወስዶ ውስተ ኦራ ወያበውኦ ውስተ መሐላ ወይነሥኦሙ ለመሳፍንተ ብሔር። .
14
ወያነብሮሙ ውስተ መንግሥት ድኩም ከመ ኢይትዐበዩ እንከ ለዝሉፉ ከመ ኢይዕቀቡ መሐላሆሙ ወይግበሩ ወኢይርኀቁ እምኔሁ።
15
ወዓለወ ወፈነወ ሐዋርያተ ብሔረ ግብፅ ከመ የሀብዎ አፍራሰ ወሠራዊተ ብዙኀነ ወሠረገላተኒ ብዙኀነ ለአመ ይድኅን ወይበሙእ ዘአፅረረ ወገብረ መዕሌተ፡ ይድኅንሁ ዘዓለወ መሐላሁ።
16
ሕያው አነ፡ ይቤ እግዚአብሔር እግዚእ ከመ ብሔረ ንጉሦሙ ዘአንገሡ ዘአስተሐቀረ መሐላ ወዓለወ ኪዳንየ ምስሌሁ በማእከለ ባቢሎን ይመውት በማእከላ።
17
ወአኮ በኃይለ ብዙኃን አሕዛብ ዘይነብር ምስሌሁ ፈርዖን ቀትለ በሐፁር ወበጥቅም ከመ ያአትት ነፍሶ።
18
ወአስተሐቀሩ መሐላሁ ወዓለዉ ኪዳኖ ወናሁ መጠውኩ እዴሁ ወኵሎ ዝንተ ገብሩ ላዕሌሁ በዘኢይድኅን።
19
በእንተዝ በሎሙ፦ ከመዝ ይቤ እግዚአብሔር እግዚእ፦ ሕያው አነ በከመ አስተሐቀረ መሐላየ ወዓለወ ኪዳንየ ከማሁ አገብእ ዲበ ድማሁ።
20
ወእሰፍሕ ላዕሌሁ መሥገርትየ፡ ወይሠገር በውስተ ሐፁርየ ወእወሶዶ ባቢሎን ወእትዋቀሥ ምስሌሁ በህየ በእንተ ጌጋዩ ዘዓመፀኒ።
21
ወኵለሙ እለ አምሠጡ በኲናት ይመውቱ ወለእለ ተርፉ እዘርዎሙ ወስተ ኵሉ ነፋሳት ወየአምሩ ከመ አነ እግዚአብሔር ዘነበብኩ።
22
ከመዝ ይቤ እግዚአብሔር አዶናይ፦ እነሥእ አነ እምውስተ ኅሩየ አርዝ እምውስተ ርእሱ ወእሁብ እምርእሱ ሠርፀ ውስተ ልቦሙ ወእተክል አነ ወአበቍል ውስተ ደብር ነዋኅ።
23
ወእሰቅሎ ውስተ አድባረ እስራኤል ልዑል ይፀንዕ፡ ወእተክል ወአፈሪ አዕፁቀ፡ ወይከውን አርዘ ዓቢየ ወየዓርፉ ታሕቴሁ ኵሉ አዕዋፍ ወኵሉ ዘይሠርር ያጸልል ዲበ ጽላሎቱ ወይሰፍሕ አዕፁቂሁ።
24
ወየአምሩ ኵሉ ዕፀወ ገዳም ከመ አነ ውእቱ እግዚአብሔር ዘአኀጽሮ ለዕፀ ነዊኅ፡ ወአነውኆ ለዕፀ ሐጺር ወአረጥብ ዕፀ ይቡሰ፡ ወየአብስ ዕፀ ርጡበ፡ አነ እግዚአብሔር ዘነበብኩ እገብር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 18
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ ምንት በኅቤክሙ ዝመሳሌ ዘይብሉ ደቂቀ እስራኤል፦ አበው በልዑ ቆዐ፡ ወደቂቅ ጸርሱ ስነኒሆሙ?
3
ሕያው አነ፡ ይቤ አግዚአብሔር አዶናይ፡ ከመ ኢይበልዋ ለዛቲ ምሳሌ ዳግመ በውስተ እስራኤል።
4
እስመ ነፍሰ ኵሉ ዚአየ ውእቱ ከመ ነፍሰ አብ ከማሁ ነፍሰ ወልድ ዚአየ ውእቱ፡ ነፍስ እንተ አበሰት ይእቲ ትመውት።
5
ወብእሲሰ ጻድቅ ዘይገብር ጽድቀ ወርትዐ።
6
ወኢበልዐ ዘውስተ አድባር፡ ወኢያንሥእ አዕይንቲሁ ኀበ ሕሊናሆሙ ለቤተ እስራኤል፡ ወኢያርኰሰ ብእሲተ ቢጹ ወኢቀርበ ብእሲተ ትክተ።
7
ወኢዓመፀ ቢጾ ወአግብአ አኅዘ ፅዳሁ ወኢሄደ፡ ወኢተዓገለ፡ ወወሀቦ እምእክሉ ለነዳይ ወአልበሶ እምልብሱ ለፅሩቅ።
8
ወኢለቅሐ ወርቆ በርዴ ወኢነሥአ ዘዓመፀ ወሜጠ እዴሁ እምኃጢአት ወገብረ ፍትሐ ወርትዐ በማእከለ ብአሲ ወቢጹ።
9
ወሖረ በትእዛዝየ፡ ወዐቀበ ሕግየ ወገብረ ጽድቀ ውእቱ ሕይወተ የሐዩ ይቤ እግዚአብሔር እግዚእ ፡
10
ወለእመ ወለደ ወልደ ኀጥአ ወቀታሌ ነፍስ ዘይገብር ዓመፃ።
11
ወኢሖረ በፍኖተ አቡሁ ጻድቅ ወበልዐ በውስተ አድባር ወአርኰሰ ብእሲተ ቢጹ።
12
ወተዓገለ ነዳየ ወምስኪነ፡ ወሄደ ወዓመፀ ወኢያገብእ አኅዘ ዕዳሁ፤ ወሜጠ አዕይንቲሁ ኀበ ጣዖት ወገበረ ዓመፃ።
13
ወሜጠ አዕይንቲሁ ኀበ ጣኦት ወገብረ ዓመፃ፡ ወለቅሐ በርዴ ወነሥአ ረባኀ ወአስተናድአ ወነሥአ ዘተሰርቀ ዘከመዝ ኢየሐዩ ሕይወተ፡ በኵሉ ዝንቱ ኃጢአት ዘገብረ ሞተ ይመውት ወይገብእ ደሙ ላዕሌሁ።
14
ወለእመ ወለደ ወልደ፡ ወርእየ ኵሎ ኃጢአተ አቡሁ ዘገብረ ወፈርሀ፡ ወኢገበረ ከማሁ።
15
ወኢበልዐ በውስተ አድባር ወያነሥእ አዕይንቲሁ መንገለ ሕሊናሆሙ ለቤተ እስራኤል ወኢያርኰሰ ብእሲተ ቢጹ ወኢተዓገለ ሰብአ ወኢያግብአ መጽሐፈ እኂዞተ አድባር።
16
ወኢያጽዐቀ ብእሴ ወኢነሥአ አኅዘ ወኢሄደ ወኢያስተናድአ ወኢበልዐ አምኅብስቱ ለርኁብ ወአልበሶ አምልብሱ ለዕሩቅ።
17
ወሜጠ እዴሁ እምዐመፃ፡ ወኢነሥአ ርዴ ንወየ ዓመፃ ወገብረ ጽድቀ ወሖረ በትአዛዝየ፡ ኢይመውት በኃጢአተ አቡሁ አላ ሐይወ የሐዩ።
18
ወአቡሁሰ ለአመ ገፍዐ ወዓመፀ፡ ወሄደ፡ ወተዓገለ ወገብረ ዘኢይከውን በማእከለ አሕዛብ ይመውት በጌጋዩ።
19
ወትብሉ በእፎ ይትፈደይ ወልድ በኃጢአተ አቡሁ ወወልድ እምከመ ገብረ ፍትሐ ወጽድቀ ወዓቀበ ሕግየ ወገብረ፣ ሕይወተ የሐዩ።
20
ወነፍስ እንተ አበሰት ትመውት፡ ወልድሰ ኢይትፈደይ በኃጢአተ አቡሁ፡ ወአብ በኃጢአተ ወልድ፡ ጽድቁ ለጻድቅ ለርእሱ ወኃጢአቱ ለኃጥእ ላዕሌሁ።
21
ወለእመ ተመይጠ ኃጥእ እምኵሉ ኃጢአቱ ዘገብረ ወዓቀበ ኵሎ ትኣዛዝየ ወገብረ ጽድቀ ወምጽዋተ ሕይወተ የሐዩ ወኢይመውት።
22
ወኵሎ ኃጢአቶ ዘገብረ ኢይዜከር ሎቱ፡ ዳእሙ በጽድቁ ዘገብረ የሐዩ።
23
ቦኑ ፈቂደ እፈቅድ ከመ ይሙት ኃጥእ፡ ይቤ እግዚአብሔር እግዚእ፡ ዳእሙ ከመ ይትመየጥ እምነ ፍኖቱ እኩይ ወይሕየው።
24
ወለእመ ተመይጠ ጻድቅ አምጽድቁ ወገብረ ኃጢአተ፡ በኵሉ ጌጋዩ ዘገብረ ውእቱ ኃጥእ ኵሎ ጽድቆ ዘገብረ ኢይዜክር ሎቱ፡ ወበአበሳሁ ዘአበሰ ይመውት ቦቱ።
25
ወትብሉ፦ ኢኮነ ርቱዐ ፍኖተ እግዚአብሔር፤ ስምዑኬ ቤተ እስራኤል፡ ፍኖትየኒ ኢኮነ ርቱዐ? ዳእሙ አኮኑ ፍኖትክሙ ኢኮነ ርቱዐ።
26
እምከመ ተመይጠ ጻድቅ አምጽድቁ ወገብረ ኃጢአተ ይመውት በጌጋዩ ዘገብረ ቦቱ።
27
ወለእመ ተመይጠ ኃጥእ እምኃጢአቱ ዘአበሰ ወገብረ ጽድቀ ወርትዐ ዘከመዝ ነፍሶ የዓቅብ።
28
ወርእየ ወተመይጠ እምኵሉ ኃጢአቱ ዘገብረ፡ ሕይወተ የሐዩ ወኢይመውት።
29
ወይቤሉ ቤተ እስራኤል፦ ኢኮነ ርቱዐ ፍኖተ እግዚአብሔር፤ ቦኑ ፍኖትየ ኢኮነ ርቱዐ ኦ ቤተ እስራኤል? አኮኑ ፍኖትክሙ ኢኮነ ርቱዐ።
30
ወበእንተዝ ለኵልክሙ በከመ ፍኖትክሙ እኴንነክሙ ቤተ እስራኤል ይቤ አዶናይ እግፈአብሔር፤ ተመየጡ ወነስሑ አምኃጢአትክሙ ወኢይመጽአክሙ መቅሠፍተ ኃጢአትክሙ።
31
ውግድፉ እምላዕሌክሙ ኵሎ ጌጋየክሙ ዘአበስክሙ ሊተ፡ ወግበሩ ልበክሙ ልበ ሐዲሰ፡ ወመንፈሰ ሐዲሰ፤ ወለምንት ተመውቱ ቤተ አስራኤል?
32
አስመ ኢይፈቅድ ለክሙ ሞተ ትሙቱ ይቤ አዶናይ አግዚአብሔር፤ ዘእንበለ ከመ ትሕየዉ ወትነስሑ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 19
1
ወአንተ ወልደ ዕጓለ እመሕያው፡ አስቆቅዎ መላአከ እስራኤል።
2
ወበል፦ ምንት ባቲ እምከ፡ አንበሳዊት በማእከለ አናብስት ተወልደት ወወለደት ወአብዝኃት እጐሊሃ።
3
ወሠረረ አሐዱ እምእጐሊሃ ወኮነ አንበሳ ወተምህረ መሢጠ ወመሠጠ ወበልዐ ሰብእ።
4
ወሰምዑ አሕዛብ በእንቲአሁ በኃሣሮሙ ወአኃዝዎ ወወሰድዎ ሞቂሖሙ በመዋቅሕት ብሔረ ግብፅ።
5
ወሶበ ርእየት ከመ ነሥእዎ እምኔሃ ኀደጋ ኀይላ ወጠፍአ ወነሥአት ካልአ አምውስተ እጐሊሃ ወረሰየቶ አንበሳ።
6
ወልህቀ በማእከለ አናብስት ወኮነ አንበሳ ወተምህረ መሢጠ ወመሠጠ ወበልዐ ሰብአ።
7
ወይትረዐይ ተአሚኖ ወአጥፍአ አህጉሪሆሙ ወአማሰነ ብሔሮሙ እምድምፀ ጣኅሩ።
8
ወፈነወ አሕዛበ ይዕግትዎ ላዕሌሁ እምነ በሐውርቲሆሙ፡ ወሰፍሑ ላዕሌሁ መሣግሪሆሙ ወተሠግረ በመሥገርቶሙ በኃጢአቶሙ።
9
ወሞቅሕዎ በመዋቅሕት ወበድንብእኩል ወወሰድዎ ኀበ ንጉሠ ባቢሎን ወአብእዎ ቤተ ሞቅሕ ከመ ኢይሰማዕ እንከ ቃሉ በውስተ አድባረ እስራኤል።
10
እምክሙ ዓፀደ ወይን ወከመ ጽጌ ሮማን ዘበቄለ ኀበ ማይ ወሠረዐት ወፈረየት እምነ ብዙኅ ማይ።
11
ወወጽአት አምላዕሌሃ በትር ጽንዕት፡ ወጽንዕት ለአሕዛብ ምስፍና ወነዋኅ ቆማ በማእከለ በቀልት ወተርእየ ኑኃ በማእከለ አዕፁቂሃ።
12
ወተሰብረት በመዓት ወወድቀት ማእከለ ምድር ወነፋስ ውዑይ አይበሰ መሠንያ ወተበቀለ ሎሙ ወየብሰት በትረ ኃይላ ወበልዓታ እሳት።
13
ወይእዜኒ ተከልዋ በውስተ በድው ብሔረ ኀበ አልቦ ማይ።
14
ወወጽአት አሳት አምይእቲ በትር ወእምውስተ መሠንያ ወበልዓት ወኢያትረፈት በውስቴታ በትረ ጽንዕተ በትረ ምስፍና ሕዝብ ምስለ ሰቆቃው ዘኮነ ወይከውን ብካይ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 20
1
ወእምዝ አመ ሳብዕ ዓመት በኃምስ ወርዓኅ አመ ዓሡር ሠርቅ መጽኡ ኀቤየ እደው እምረበናተ ቤተ እስራኤል ይስአልዎ ለእግዚአብሔር ወነበሩ ቅድመ ገጽየ።
2
ወነበበኒ አግዚአብሔር ወይቤለኒ፦
3
ወልደ ዕጓለ እመሕያው፡ ንግሮሙ ለረበናተ ቤተ እስራኤል ወበሎሙ፦ ከመዝ ይቤ እግዚአብሔር እግዚእ፦ ትሰአሉኒሁ መጻእክሙ አንትሙ፡ ሕያው አነ ከመ ኢይሠጠወክሙ፡ ይቤ እግዚአብሔር እግዚእ።
4
ትኴንኖሙኑ፡ ትኴንኖሙኑ? ወልደ ዕጓለ እመሕያው፡ ዳዕመ- በቀለ እትቤቀል ኃጣውአ አበዊሆሙ።
5
ይቤ እግዚአብሔር እግዚእ፦ አሰምዕ ሎሙ ወእብሎሙ፦ ይቤ ከመዝ አዶናይ አግዚአብሔር፦ እምአመ ኀረይክዎ ለቤተ እስራኤል ወአስተርአይክዎ ለዘርአ ቤተ ያዕቆብ ወአስተርአይኩ ሎሙ በብሔረ ግብፅ ወተወከፍክዎሙ በእዴየ፡ ይቤ እግዚአብሔር፡ አነ አምላክክሙ።
6
ውእተ አሚረ አልዓልክዎሙ በእዴየ ከመ አውጽአሙ እምድረ ግብፅ ወአብኦሙ ውስተ ምድር፡ ዘአስተዳሎኩ ሎሙ ውስተ ምድር ዘታውኅዝ ሐሊበ ወመዓረ እንተ ትጥዕም እምኵሉ ምድር።
7
ወእቤሎሙ፦ ግድፉ ኵልክሙ ርኵሰክሙ እምቅድመ አዕይንቲክሙ ወኢትርኰሱ በጣዖቶሙ ለግብፅ፡ አነ እግዚአብሔር አምላክክሙ።
8
ዓለዉኒ ወአበዩኒ ሰሚዖትየ ወኢገደፉ ርኩሰ እምአዕይንቲሆሙ ወኢኀደጉ ጣዖቶሙ ለግብፅ ወእቤ እሠውጥ መዓትየ ዲቤሆሙ ከመ አሥልጥ መዓትየ ላዕሌሆሙ በማእከለ ግብፅ።
9
ወገበርኩ በከመ ስምየ፡ ዘመልዕልተ ኵሉ ኢያርኰሱ በቅድመ አሕዛብ እለ ሀለዉ በማእከሎሙ እለ አስተርአኩ በኅቤሆሙ በቅድሜሆሙ።
10
ወአወፃእክዎሙ እምድረ ግብፅ፡ ወአምጻእክዎሙ ውስተ ገዳም።
11
ወወሀብክዎሙ ሕግየ ወሥርዓትየ ነገርክዎሙ ኵሎ ዘይገብሮ ሰብእ ወየሐዩ ቦቱ።
12
ወወሀብክዎሙ ሰንበታትየ ዘይከውኖሙ ትእምርተ በማእከሎሙ ከመ አርእዮሙ ከመ አነ እግዚአብሔር ዘእቄድሶሙ።
13
ወእቤሎሙ ለቤተ እስራኤል በገዳም፦ በትእዛዝየ ሑሩ፤ ወኢሖሩ ወዓለዉ ሕግየ ዘአመ ገብሮ ሰብእ የሐዩ ቦቱ፡ ወአርኰሱ ሰንበታትየ ፈድፋደ፡ ወእቤ፦ እክዑ መዓትየ ላዕሌሆሙ በገዳም ወአጠፍኦሙ።
14
ወገበርኩ ከመ ኢያርኵሱ ስምየ ቅዱሰ ዘላዕለ ኵሉ በቅድመ አሕዛብ ዘአውጻእክዎሙ እምድረ ግብፅ በቅድመ አዕይንቲሆሙ።
15
ወኣነ አንሣእኩ እደውየ ላዕሌሆሙ በገዳም ለዘለፉ ከመ ኢያብኦሙ ውስተ ይእቲ ምድር እንተ ወሀብክዎሙ ምድረ ዘታውኅዝ ሐሊባ ወመዓረ እንተ ትጥዕም እምኵሉ ምድር።
16
ሶበ ዓለዉ ሕግየ ወኢሖሩ በትእዛዝየ ወአርኰሱ ሰንበታትየ ወሖሩ በሕሊና ልቦሙ ድኅረ ጣዖቶሙ።
17
ወመሀከቶሙ ዓይንየ ከመ ኢይደምስሶሙ ወኢገበርኩ በዘአኀልቆሙ በገዳም።
18
ወእቤሎሙ ለደቂቆሙ በገዳም፦ ኢትሑሩ በግዕዘ አበዊክሙ ወኢትዕቀቡ ሥርዓቶሙ ወኢትግበሩ በጌጋዮሙ ወኢትርኰሱ በጣዖቶሙ።
19
አነ አግዚአብሔር አምላክክሙ በትእዛዝየ ሑሩ፡ ወሕገ ዚአየ ወኵነኔየ ዕቀቡ ወግበርዎ።
20
ወሰንበትየ ቀድሱ ወይኩን ትእምርተ ማእከሌየ ወማእከሌክሙ ከመ ታእምሩ ከመ አነ ውእቱ እግዚአብሔር አምላክክሙ።
21
ወአምረሩኒ ምስለ ደቂቆሙ ወኢሖሩ በትእዛዝየ ወኢዐቀቡ ሕግየ ወኢገብሩ ዘገብሮ ሰብእ ወየሐዩ ቦቱ፡ ወአርኰሱ ሰንበታትየ ወእቤ እክዑ መዓትየ ላዕሌሆሙ ወአሠልጥ መቅሠፍትየ ዲቤሆሙ በገዳም።
22
ወገበርኩ ክመ ኢያርኵሱ ስምየ ዘእምኵሉ የዓቢ በቅድመ አሕዛብ ወዘአውጻእክዎሙ በቅድመ አዕይንቲሆሙ።
23
ወአነሂ አንሣእኩ እዴየ ላዕሌሆሙ በገዳም፡ ከመ እዝርዎሙ ውስተ አሕዛብ ወውስተ በሐውርት።
24
እስመ ኢገብሩ ሕግየ ወኀደጉ ትእዛዝየ ወአርኰሱ ሰንበታትየ ወአትለዉ አዕይንቲሆሙ ድኅረ ሕሊና አበዊሆሙ።
25
ወአነሂ ወሀብክዎሙ ሕገ በዘኢኮነ ሠናየ ወኵነኔ በዘኢየሐይዉ ቦቱ።
26
ወአረኵሶሙ በመባአሙ ዛአምጽኡ ሊተ ኵሎ ዘይፈትሕ ማኅፀነ ከመ ያእምሩ ከመ አነ ውእቱ እግዚአብሔር።
27
በእንተዝ በሎሙ ለቤተ እስራኤል ወልደ ዕጓለ እመሕያው ወበሎሙ፦ ከመዝ ይቤ እግዚአብሔር እግዚእ፦ እስመ ከመዝ አምዕዑኒ አበዊሆሙ በጌጋዮሙ ዘአበሱ ሊተ፤
28
ወአባእክዎሙ ውስተ ምድር አንተ አንሣአኩ እዴየ ከመ አህቦሙ፡ ወርእዩ ኵሎ ወግረ ነዋኀ ወኵሎ ዕፀ ዘቦ ጽላሎት ዘመዉ ወዘብሑ በህየ ለአማልክቲሆሙ ወዓጠኑ በህየ ለመዓዛ ሠናይ ወአውጽሑ ወአንኁ በህየ ሞጻሕቶሙ።
29
ወእቤሎሙ፦ ምንት ውእቱ ባማ ዘተሐውሩ አንትሙ ሀየ? ወሰመይክዎ ስሞ ባማ እስከ ዮም እስከ ዛቲ ዕለት።
30
በእንተዝ በሎሙ ለቤተ አስራኤል፦ ከመዝ ይቤ ኦዶናይ እግዚአብሔር፦ በኀጢአተ አበዊክሙ ረኰስክሙ አንትሙ፡ ወዘመውክሙ በአብኦ ደቂቅክሙ ውስተ እሳት ወተሎክሙ ርኵሶሙ።
31
ወሀብት ዘያቀድሙ ሐፍሶሙ አበዊሆሙ ወተኃልቁ በእሳት አንትሙ በኵሉ ሕሊናክሙ እስከ ዮም ወእስከ ዛቲ ዕለት ወአነ አወሥአክሙ ቤተ እስራኤል ሕያው አነ፡ ይቤ እግዚአብሔር እግዚእ ከመ ኢያወሥአክሙ።
32
ወኢትሔልይዎ ለዝንቱ በነፍስክሙ ወኢትከውኑ በከመ ትቤሉ፦ ንከውን ከመ አሕዛብ ወከመ ሕዝብ ዘበሐውርት፡ ከመ ታምልኩ ዕፀ ወእብነ።
33
በእንተዝ ሕያው አነ ይቤ እግዚአብሔር እግዚእ፡ ከመ በእድ ዕንዕት ወበመዝራዕት ልዑል ወበመዓት ክዕው እነግሥ ላዕሌከሙ።
34
ወአወጽአክሙ እምአሕዛብ፡ ወእትሜጠውክሙ እምበሐውርት ኀበ ተዘሮክሙ ውስቴቶሙ በእድ ጽንዕት ወበመዝራዕት ልዑል ወበመዓት ክዕው።
35
እወስደክሙ ውስተ ገዳም ዘአሕዛብ፤ ወእትዋቀሠክሙ በህየ ገጸ በገጽ።
36
ከመ ተዋቀሥክዎሙ ለአበዊክሙ በገዳም ዘግብፅ፤ ወከማሁ እኴንነክሙ ይቤ እግዚአብሔር እግዚእ እግዚእ።
37
ወአኀልፈክሙ በበትርየ ወእወስደክሙ በኍልቍ።
38
ወእሤሩ ወእቤይጽ እምውስቴትክሙ ኃጥአነ እለ የዓብዩ እስመ አወጽኦሙ እምኀበ ፈለሱ ብሔረ እስራኤል ወየአምሩ ከመ አነ ውእቱ እግዚአብሔር።
39
ወአንትሙ ቤተ እስራኤል ከመዝ ይቤ እግዚአብሔር እግዚእ አግዚእ፦ ኵልክሙ ኅድጉ ጌጋየክሙ ወእምዝ ስምዑኒ እንከ ወኢታርኵሱ ስምየ ቅዱሰ እንከ በመባእክሙ ወበጌጋይክሙ ወበጣዖትክሙ።
40
እስመ በደብረ መቅደስየ በደብር ነዋኅ፡ ይቤ እግዚአብሔር እግዚእ እግዚእ፡ በህየ ይትቀነዩ ሊተ ኵሉ ቤተ እስራኤል ለግሙራ፡ ወበህየ እትዌከፈክሙ፡ ወበህየ አሔውጽ ቀዳምያተክሙ ወቀዳምያተ ዘትፈልጡ በኵሉ ቅድሳቲክሙ።
41
በመዓዛ ሠናይ እትዌከፈክሙ አመ አውጻእኩክሙ እምአሕዛብ ወእትሜጠወክሙ ወእመይጠክሙ እምኵሉ በሐውርት ኀበ ተዘረውክሙ በውስቴቶሙ ወእትቄደስ ብክሙ በቅድመ አዕይንቲሆሙ ለአሕዛብ።
42
ወተአምሩ ከመ አነ ውእቱ እግዚአብሔር አመ አባእኩክሙ ውስተ ምድር እንተ አንሣእኩ እዴየ ከመ አሀበ ለአበዊክሙ።
43
ወትዜከሩ በህየ ፍናዊክሙ ወጌጋየክሙ በዘረኰስክሙ ወትመትሩ ገጸክሙ በኵሉ እከይክሙ ዘገበርክሙ።
44
ወተአምሩ ከመ አነ ውእቱ አግዚአብሔር ሶበ ገበርኩ ላዕሌክሙ ዘንተ ኵሎ ከመ ኢይርኰስ ስምየ በከመ ፍኖትክሙ አኩይ ወበከመ ምግባሪክሙ ኀሡር ወኅሡም፡ ይቤ አዶናይ ኦግዚአብሔር።
45
ወነበበኒ እግዚአብሔር ወይቤለኒ፦
46
ወልደ ዕጓለ እመሕያው፡ አጽንዕ ገጸከ ላዕለ ቴማን ወነጽር መንገለ ዳሮር ወተነበይ ላዕለ ንጉሠ ናጌብ፤ ወበሎ ለእመ ናጌብ፦ አንተ ንጉሥ ስማዕ ቃለ እግዚአብሔር፤
47
ከመዝ ይቤ እግዚአብሔር እግዚእ፦ ናሁ አነ አነድድ አሳተ ውስቴትከ ወትበልዕ ኵሎ ዕፀወ ሐመልማለ ዘውስቴትከ ወኵሎ ዕፀ ዘይቡስ ኢይጠፍእ ነበልባሉ ዘነደ ወያውዒ በውስቴታ ኵሎ ገጸ ዘእምጽባሕ አስከ ደቡብ።
48
ወየአምር ዘነፍስ ከመ አነ ውእቱ እግዚአብሔር ወአንደድክዎ ወኢይጠፍእ።
49
ወእቤ፦ ሐሰ ለከ እግዛኦ እግዚኦ፤ ወእሙንቱሰ ይቤሉኒ፦ አኮኑ ምሳሌ ውእቱ ዝንቱ ዘይቤለነ?"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 21
1
ወነበበኒ እግዚአብሔር ወይቤለኒ በእንተዝ ተነበይሎሙ፦
2
ወልደ ዕጓለ እመሕያው፡ አጽንዕ ገጸከ ላዕለ ኢየሩሳሌም፡ ወነጽር መንገለ መቅደሶሙ፡ ወተነበይ ለምድረ እስራኤል።
3
ወበላ ለምድረ እስራኤል፦ ከመዝ ይቤ እግዚአብሔር እግዚእ፦ ናሁ አነሥእ እዴየ ላዕሌኪ ወአመፅኣ ለመጥባሕትየ እምነ ቀቀባ፡ ወእሤሪ እምኔኪ ጻድቀ ወኃጥአ።
4
ወእሤርዎሙ ለኃጥአን ወለዓማፅያን እስመ አጥፋእኩ እምውስቴትኪ ኃጥአ ወዓማፄ ወከማሁ አነሥእ እዴየ ወአውጽእ መጥባሕትየ ላዕለ ኵሉ ዘነፍስ እምጽባሕ እስከ ደቡብ።
5
ወየአምር ኵሉ ዘነፍስ ከመ አነ እግዚአብሔር፡ ወአነሣእኩ እዴየ ወኢይመይጦ እንከ።
6
ወአንተ ወልደ ዕጓለ እመሕያው፡ ብኪ በእንተ ቅጥቃጤ ሐቌከ ወገዓር በሕማም እስከ የኃብጥ ጕርዔከ በቅድመ አዕይንቲሆሙ።
7
ወለእመ ይብሉከ፦ ምንት ያበኪየከ? በሎሙ፦ በእንተ ዜና ዘይመጽእ ወይትቀጠቀጥ ልቡ ወይደክም ኵሉ ወይትቀባዕ ኵሉ ነፍስ ወኵሉ መንፈስ ውስተ ኵሉ ውስተ ኵሉ መሌሊቱ ይበኆብኅ ወይመግል ናሁ ይበጽሕ ወይከውንሂ ይቤ እግዚአብሔር እግዚእ እግዚእ።
8
ወነበበኒ እግዚአብሔር ወይቤለኒ፦
9
ወልደ ዕጓለ እመሕያው ተነበይ ወበል፦ ከመዝ ይቤ እግዚአብሔር እግዚእ፦ ወበል፦ ኲናት ብልሒ ወተምዕዒ ከመ ትርግዚ ወትቅትሊ።
10
ወብልሒ ከመ ትብርቂ ወአጥብዒ ከመ ትቅትሊ ወከመ ታውዲቂ ኵሎ ዕፀ።
11
ወወሀባ ለጽኑዕ ከመ የኅዛ በእዴሁ ወበልሐት ኲናት ወአስተዳለውዋ ከመ ይመጥውዋ ውስተ እደ ዘይረግዝ ባቲ።
12
ወውዕ ወአውዩ ወልደ ዕጓለ እመሕያው፡ እስከ ከመዝ ይከውን ላዕለ ሕዝብየ ወላዕለ ኵሉ መኳንንተ እስራኤል፡ ወያፈልስዎሙ በኲናት ለሕዝብየ ወበእንተ ዝንቱ ጥፋሕ በእደዊከ።
13
እስመ በጽሐት መንሱት ወምንት ኮነ ሕዝብ ዘርኁቅ ወኢሀለዉ? ይቤ እግዚአብሔር እግዚእ።
14
ወአንተ ወልደ ዕጓለ እመሕያው፡ ተነበይ ወጥፋሕ እዴከ በዲበ እዴከ፡ ወአመክዐባ ለኲናት ወሠልሳ ለኲናት ወአብድንት ብዙኅ ወበኲናት ዘየዐቢ ቀትል።
15
ወታደንግፆሙ ከመ ይጠፍእ ልቦሙ ወይበዝኁ ድውያን ኵሉ አናቅጺሆሙ ወይትወሀቡ ለቀትል በኲናት ወትበርቅ ወይትቀበል ቀትሉ።
16
ወይመልሳ በመንገለ የማን ወጸጋመ በሕቁ በኀበ ተመይጠ ገጽከ።
17
ወአነሂ እጠፍሕ እዴየ በዲበ እዴየ፡ ወእፌኑ መዓትየ፡ አነ እግዚአብሔር ዘነበብኩ።
18
ወነበበኒ እግዚአብሔር ወይቤለኒ፦
19
ወልደ ዕጓለ እመሕያው፡ ግበር ለከ ክልኤተ ፍናዋተ እንተ ኅበ ትበውእ ኲናቱ ለንጉሠ ባቢሎን፡ ወእምአሐቲ ብሔር ይፃኣ ክልኤሆን እደ ውስተ ሀገር ፍኖት።
20
እምርእሰ ፍኖቱ ግበር እንተ ኅበ ትበውእ ኲናት ውስተ አራቦት ውስጠ ዘደቂቀ አሞን ወላዕለ ይሁዳ በድበ ኢየሩሳሌም እስከ ማእከላ።
21
እስመ ይቀውም ንጉሠ ባቢሎን ውስተ ርእሰ ፍኖት ውስተ ጽንፈ ክልኤሆን ፍናው ከመ ያስግል ሰገለ ወከመ ያንሥእ በትሮ ከመ ይስአሎ ለሱራፌኑ ለግልፎሆሙ።
22
ወኮነ ሰገሉ መንገለ የማኑ ዘላዕለ ኢየሩሳሌም ከመ ይሕፅራ ወይክሥታ ወይበውእ ወያዕቢ ቃሎ በውዉዓ ከመ ይክዓው መራደ ወከመ ይሕንፅ ዶይቀ ወይፈጽም አናቅጺሃ ወየዐብሮ መሬታ በመሬት ወያስተሐይጽ ወየሐንፅ እንተ ኅበ ይነድፍ።
23
ወውእቱ ያሰግል ሎሙ ሰገለ በቅድሜሆሙ ወይዜከር ሰብዐተ ሰብዔያተ ኃጢአቶሙ ተዘኪሮ።
24
በእንተ ዝንቱ ከመዝ ይቤ እግዚአብሔር እግዚእ፡ እስመ ተዘከርክሙ ኃጢአትክሙ አመ ተከሥተ ጌጋይክሙ ከመ ያስተርኢ አበሳክሙ በኵሉ ጽልሑትክሙ እስመ ተዘከርክሙ ዘንተ ዘቦቱ ትትአኀዙ በእዴሁ።
25
በአንተ ርኩስ ወጽልሕው መንፈሰ መሳፍንተ እስራኤል በጽሐ ዕለትከ ወጊዜ ዕድሜሃ ለኃጢአትከ።
26
ከመዝ ይቤ እግዚአብሔር እግዚእ፦ አእትት መንጸፈኪ ወአሰስሊ አክሊለኪ ዘተቀጸልኪ አኮነ አንቲ እንተ አሕፀርኪዮ ለነዋኅ ወአናኅኪዮ ለሐጺር።
27
ግፍትዕት ግፍትዕተ ግፍትዕተ እሬስዮ፤ ለጌጋይኪ ወለአበሳኪ ወለኃጢአትኪ እሬስዮ ላቲ ወይእቲኒ ኢኮነት ከመዝ እስከ ትመጽእ እንተ ይደልዋ ኵነኔ ወአገብኣ።
28
ወአንተ ወልደ ዕጓለ እመሕያው፡ ተነበይ ወበሎሙ፦ ከመዝ ይቤ እግዚአብሔር እግዚእ እግዚእ፦ ለደቂቀ አሞን በእንተ ጽዕለቶሙ፡ ወበል፦ ሰይፍ ሰይፍ እንተ ተመልሐት ለቀቲል ወመልሕዋ ከመ ትቀትል ወታኅልቅ ተንሥኢ ምልሒ ወመልሲ።
29
በራእይኪ ዘከንቱ ወበሰገልኪ ዘሐሰት ከመ ይእስሩኪ በክሃዶሙ ለቅቱላን ኃጥአን ዘበጽሐት ዕለቶሙ ለጊዜ ዕድሜሃ ለኃጢአቶሙ።
30
ትሠወጥ ኀበ ቀቀባ ወኢትኅድር ውስተዝ ብሔር በብሔርኪ እኴንነኪ።
31
እክዑ መዓትየ ላዕሌከ ወእሳተ መቅሠፍትየ ወአነውኅ ላዕሌኪ ወአገብአኪ ውስተ እደ ፀርኪ እለ ያማስኑ ወይቀትሉ።
32
ወያውዕዩኪ ወይትከዓው ደምኪ በማእከለ ብሔርኪ ወኢይዜከረኪ እስመ አነ እግዚአብሔር ነበብኩ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 22
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፤ ትኴንናኑ ትኴንናኑ፡ ተዋቀሳ ለሀገረ በደም? ወንገራ ኵሎ ጌጋያ።
3
ወበላ፦ ከመዝ ይቤ አዶናይ እግዚአብሔር፦ ኦ ሀገር እንተ ከዓዊ ደመ በማእከላ ከመ ትብጻሕ ዕለታ፡ ወትገብር ላቲ ጣዖተ ከመ ትርኰስ።
4
አበስኪ በደምኪ ዘከዐውኪ ወረኰስኪ በጣዖትኪ ዘገበርኪ፡ ወአቅረብኪ መዋዕለኪ ወአብጻሕኪ ዕድሜ ዓመታትኪ፤ በበይነ ዝንቱ ረሰይኩኪ ጽዕለተ በኅበ አሕዛብ፡ ወሥላቀ በኅበ ኵሉ በሐውርት።
5
ዘቅሩብኪ ወዘርኁቅኪ ወይስሕቁ ላዕሌኪ እስመ ርኰስኪ ወአርኰስኪ ስም እስመ እምድኅረ አስማዕኩኪ አብዛኅኪ ኀጢአተኪ።
6
ወናሁ መኳንንቲሆሙ ለቤተ እስራኤል ኵሎሙ ምስለ እንተ አዝማዲሆሙ ተደመሩ በውስቴትኪ ከመ ይክዓዉ ደመ።
7
ወይክዓዉ ደመ እማቲሆሙ ወአበዊሆሙ በውስቴትኪ ወይጽዕልዎሙ ለአዝማዲሆሙ ወይሣቅዩ ፈላሲ ወይገፍዑ በውስቴትኪ ወይትዔሉ ዕቤረ ወዕጓለ ማውታ ወመበለተ።
8
መነንኪ ቅድሳትየ ወአርኰስኪ ሰንበታትየ።
9
እደው ሰረቅት ሀለዉ በውስቴትኪ መስተመይናን ከመ ይክዓዉ ደመ በውስቴትኪ ወበውስተ አድባርኪ ወይገብሩ ዘኢይከውን በማእከሌኪ።
10
ወከሠቱ ኀፍረተ አብ በውስቴትኪ፡ ወብኪ አሕመሙ ርኵሰ ትክት።
11
ወኵሎሙ ምስለ አንስቲያ ቢጾሙ ወምስለ ትክት ይሰክቡ፤ ወኵሎሙ ይረኵሱ ምስለ መራዕወ ደቂቆሙ በኃጢአት፤ ወኵሎሙ ይሰክቡ ምስለ አኃቲሆሙ እንተ እምአቡሆሙ።
12
ወይነሥኡ ሕልያነ በውስቴትኪ ከመ ይክዓዉ ደመ፡ ወነሣእኪ ርዴ ወያስተናድኡ ወይነሥኡ ዘስርቅ በውስቴትኪ ወአሠልጥ ማኅለቅቶ ለእከይኪ ወለት ዕግልትኪ፡ ወኪያየሰ ረሳዕክኒ፡ ይቤ እግዚአብሔር እግዚእ።
13
ወናሁ ጠፋሕኩ እዴየ በዲበ እዴየ በምግባርኪ ዘገበርኪ ወበደምኪ ዘኮነ በማእከሌኪ።
14
ወእመ ይትዔገሥ ልብኪ ወለእመ ይጸንዓ እደውኪ በመዋዕለ ዘአነ እገብር በማእከሌኪ አነ እግዚአብሔር ነበብኩ ገበርኩ።
15
እዘርወኪ ውስተ አሕዛብ ወእዘርወኪ ውስተ በሐውርት ወየኀልቅ ርኵሰኪ እምውስቴትኪ።
16
ወእወርስ በውስቴትኪ ወትረኵሲ ብኪ በቅድመ አዕይንቲሆሙ ለአሕዛብ ወየአምሩ ከመ አነ ውእቱ እግዚአብሔር።
17
ወነበበኒ እግዚአብሔር ወይቤለኒ፦
18
ወልደ ዕጓለ እመሕያው፡ ናሁ ኮኑኒ ቤተ እስራኤል ኵሎሙ ድሙራነ ብርተ ወዓረር ወሐፂን ወናዕከ በማእከለ ከውር ድሙር ኮኑ ውእቱ ወኮኑ ዝበለታተ ብሩር።
19
በበይነ ዝንቱ በል፦ ከመዝ ይቤ እግዚአብሔር እግዚእ፦ እስመ ኮንክሙ አሐደ ኵልክሙ ትዕሢተ ወትሥልስተ ወናሁ አስተጋብአክሙ አነ ውስተ ኢየሩሳሌም።
20
በከመ ያስተጋበእዎ ለብሩር ወነሣእክኩሙ በኢየሩሳሌም አነ፤ በከመ ይነሥእዎ ለብሩር ወለወርቅ ወለሐፂን ወለዓረር ወለናዕክ ወይወድይዎ በማእከለ ምንህብ ወያመበኵሁ ዲቤሁ እሳተ ከመ ይሰብክዎ፡ ከማሁ አስተጋብአክሙ በመዓትየ ወበመቅሠፍትየ ወእወድየክሙ ወእሰበከክሙ።
21
ወእኬንሰክሙ ወአመበኵህ እሳት መዓትየ ላዕሌክሙ፡ ወትሰበኩ በማእከላ፤
22
ከመ ይሰበክ ብሩር በማእከለ ከውር ከማሁ ትሰበኩ በማእከላ፤ ወተአምሩ ከመ አነ ውእቱ እግዚአብሔር ከእክዑ መዓትየ ላዕሌክሙ።
23
ወነበበኒ እግዚአብሔር ወይቤለኒ፦
24
ወልደ ዕጓለ እመሕያው፡ በላ፦ አንቲ ምድር ወኢይዘንም ወኢይወርድ ጠል ዲቤኪ በዕለተ መንሱት።
25
እለ መላእክቲሃ በማእከላ ይጥኅሩ ከመ አንበሳ ወይመሥጡ ወየሀይዱ ወይትዔገሉ ወይውኅጥዋ ለነፍስ ወይነሥኡ ሕልያነ፡ ወይበዝኃ መበለታትኪ በማእከሌኪ።
26
ወካህናቲሃ ዓለዉ ሕግየ ወአርኰሱ ቅድሳትየ በማእከለ ቅድሳትየ ወኢተግኅሡ እምርኵስ ወቦኡ ማእከለ ርኵስ ወኢነጽሑ ወይከድኑ አዕይንቲሆሙ እምሥነ ቤትየ ወእምሰንበታትየ ወርኰሱ ሊተ ቤትየ ሁለ ረሰዩኒ በማእከሎሙ።
27
ወመላእክቲሃኒ በማእከላ ከመ ተኵላት መሠጥ ወይመሥጡ ከመ ይክዓዉ ደመ ወያጥፍኡ ነፍሳት ወይሂዱ ወይትዔገሉ።
28
ወለነቢያቲሃኒ ይቀብዕዎሙ ወይሬእዩ ሎሙ ከንቶ ወያሰግሉ ሐሰተ ወይብሉ፦ ከመዝ ይቤ እግዚአብሔር እግዚእ፡ እግዚአብሔርሰ ኢነበበ።
29
ወይእኅዝዎሙ ለአሕዛብ ምድር ወይብልዎሙ ወይመሥጡ ወየሀይዱ ባዕለ ወነዳየ ወይገፍዑ ምስኪነ ወኢይፈትሑ ጽድቀ ለፈላሲ ወየኃሥሡ እምውስቴቶሙ እደወ እለ ይመሥጥዋ ለርትዕ።
30
ወይቀውሙ በቅድሜየ ዘእከዮሙ አመ ዕድሜሃ ለምድር ከመ ኢያጥፍኣ ለምድር ለዝልፉ ወኢረከብኩ።
31
ወከዓወኩ መዓትየ ላዕሌሆሙ በእሳት ወተይ ከመ እፍስዮሙ በከመ ምግባሮሙ በዲበ ርእሶሙ አገብእ ሎሙ፡ ይቤ እግዚአብሔር እግዚእ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 23
1
ወነበበኒ አግዚአብሔር ወይቤለኒ፦
2
ወልደ ዕጓለ እመሕያው፡ ሀለዋ ክልኤቲ አንስት አዋልደ እምአሐቲ ብእሲት።
3
ወዘመዋ እማንቱ በብሔረ ግብፅ እንዘ ደናግል እማንቱ፡ ወዘመዋ ወበህየ ወድቃ አጥባቲሆን፡ ወበህየ ሰበርዎን ወተገሣ ሕዋሳተ ድንግልናሆን።
4
ወአስማቲሆን ኦሆላ እንተ ትልሕቅ፡ ሀላ ወሀሊባ እኅታ ወኮና ሊተ ወወለዳ ደቂቀ ወአዋልደ፡ ወኣስማቲሆን ሠማርያ ኦሆላ፡ ወኢየሩሳሌም ኦሆሊባ።
5
ወዘመወት ሀላ እምኔየ፡ ወፈተወቶሙ ወተለወቶሙ ለፍቁራኒሃ ኣሶር እለ ይቀርብዋ።
6
ወአልባሰ ደርከኖ ለቢሶሙ መሳፍንት ወመኳንንት ኵሎሙ ወራዙተ ፍትወት፡ ፈረሳውያን ወመስተጽዕናን አፍራስ።
7
ወረሰይት ዝሙት ምስሌሆሙ ለእለ ተኃርዩ እምኵሎሙ ደቂቀ ኣሶር፡ ወረኵሰት በኵሉ ዘፍትወት ወበኵሉ ጣዖቶም።
8
ወኢኀደገት ዝሙት እምብጽ እስመ ሰከብዋ እምንዕላ ወእሙንቱ ገሠሠ ሕዋሳተ ድንግልናሃ ወከዐዉ ዝንየቶሙ ዳቤሃ።
9
በእንተዝ አግባእክዋ ወስቲ እደ መሓዛኒሃ በእደዊሆሙ ለደቂቀ አሶር ዘፈተወቶሙ።
10
እሙንቱ ቀፈጹ ኀፍረታ፡ ወነሥኡ ደቂቃ ወኣዋልዲሃ፡ ወቀተሉ በሰይፍ ኪያሃ፡ ወኮነት ስመ ለአንስት፡ ወገብሩ ባቲ ፍትሐ።
11
ወርእየት ኦሖሊባ እኅታ ወአማሰነት ፍትሀታ እምኔሃ ወዝሙታ እምዝሙተ እፋታ።
12
ወፈተወት ኀበ ደቂቀ ኣሶር መሳፍንት ወመኳንንት እለ ቅሩባን፡ ልቡሳነ ሚክሎል ፈሪሳውያን ወመስተጽዕናነ ኣፍራስ ኵሎሙ ወራዙተ ፍትወት።
13
ወርኢኩ ከመ ረኵሳ ወአሐቲ ፍኖቶን ላክልኤሆን።
14
ወወሰከት ዝሙታ፡ ወርእየት ዕደወ እለ ሥዑላን ዲበ አረፍት፡ አርአያ ከለዳውያን ዘሥዑል በኵራፒታ።
15
ቅኑታነ ቅናት በሐቌሆሙ ወአልባሰ ርፍዕ ጥብሉላን ዲበ ርእሶሙ፡ ኵሎሙ ኣርአያ መሥልስት፡ አምሳለ ደቂቅ ባቢሎን ከለዳውያን ዘምድረ ሙላዶሙ።
16
ወፈተወቶሙ ለርእየተ ዐይና፡ ወፈነወት መላእክተ ኀቤሆሙ ከላውዴዎን።
17
ወመጽኡ ኀቤሃ ደቂቀ ባቢሎን ውስተ ምስካበ ፍቅር፡ ወአርኩስዋ በዝሙቶሙ ወረኵሰት ቦሙ፡ ወቄዐት ነፍሳ እምኔሆሙ።
18
ወከሠተት ዝሙታ ወቅፈጸት ኀፍረታ፡ ወተቄዐት ነፍስየ እምላዕሌሃ በከመ ተቄዐት ነፍስየ እምላዕለ እኅታ።
19
ወአብዝኀት ዝሙታ ከመ ይዘከር መዋዕለ ንዕሳ ዘዘመወት በምድረ ግብፅ።
20
ወፈተወት በዕቁባቲሆሙ፡ ለእለ ሥጋሆሙ ሥጋ አዕዱግ ወአሥራቦሙ አሥራበ አፍራስ።
21
ወፈቀድኪ ዝሙተ ንዕስኪ ሶበ ተገሣ እምዛብጽ ሕዋሳትኪ በእንተ አጥባተ ንኡስኪ።
22
በእንተ ዝንቱ እሖሊባ ከመዝ ይቤ እግዚአብሔር እግዚእ፦ ናሁ ኣነሥኦሙ ለፍቁራንኪ ላዕሌኪ እለ ተቄዐት ነፍስኪ እምኔሆሙ፡ ወአመጽእሙ ዲቤኪ እምዓውድኪ።
23
ደቂቀ ባቢሎን ወኵሎሙ ከለዳውያን ፋቁድ ወሠዓ ወቆዓ። ወምስሌሆሙ ኩሉ ደቂቀ አሶር ወራት ፍትወት መሳፍንት ወመኳንንት፡ ኵሎሙ መሥልስት ወስሙያን፡ ወኵሎሙ መስተጽዕናነ አፍራስ።
24
ወይመጽኡኪ በንየ ሐቅል በሠረገላ ወመንኰራኵር፡ ወበጉባኤ አሕዛብ፡ ወይሰይሙ ዲበ ዓውድኪ ሐገፋ ወወልታ ወጌራ፡ ወእሁብ ኵነኔ በቅድሜሆሙ፡ ወይኴንኑኪ በኵነኔሆሙ።
25
ወእሬሲ ቅንአትየ ዲቤኪ፡ ወይገብሩኪ በመዓት ወያአትቱ ኣንፈኪ ወእዝነኪ፡ ወደኃሪትኪ ትወድቅ በሰይፍ፡ እሙንቱ ይነሥኡ ደቂቀኪ ወአዋልደኪ፡ ወለደኃሪትኪ ትበልዖ እሳት።
26
ወይሰልቡኪ ኣልባሰኪ ወይበርብሩ ሠርጐ ምክሕኪ ወንዋየ ክብርኪ።
27
ወኣበጥል ዝሙተኪ እምኔኪ ወዝንየተኪ ዘእምድረ ግብፅ፣ ወኢታነሥኢ አዕይንትኪ ኀቤሆሙ፡ ወኢትዜከሪዮሙ እንከ ለግብፅ።
28
ወበይነ ዝንቱ ከመዝ ይቤ እግዚአብሔር እግዚእ፦ ናሁ እሜጥወኪ ውስተ እደ እለ ጻላዕኪዮሙ፡ ወበእደ እለ ተቄዐት ነፍስኪ እምኔሆሙ።
29
ወይገብሩኪ በጽልዕ፡ ወይነሥኡ ኵሎ ጻማኪ ወየኀድጉኪ ዕራቀኪ ወዕርቅተኪ፡ ወይትከሠት ኀፍረት ዝሙትኪ ወዝሙትኪ ወዝንየትኪ።
30
ወእገብር ዘንተ ላዕሌኪ በዝሙትኪ ድኅረ አሕዛብ በእንተ ዘረኰስኪ በጣዖቶሙ።
31
በፍኖተ እኅትኪ ሖርኪ ወእሜጥወኪ ጽዋዓ ውስተ እዴኪ።
32
ከመዝ ይቤ አዶናይ እዳዚአብሔር እግዚእ፦ ጽዋዐ እኅትኪ ትሰትዪ፡ ዝኰ ዕሙቀ ወርሒበ፡ ወትከውኒ ሰሐቅ ወሥላቀ፡ ብዙኀ ዘይክል።
33
ትትመልኢ ስካረ ወኀዘነ፡ ጽዋዐ ድንጋጼ ወሙስና ጽዋዐ እኅትኪ ሠማርያ።
34
ወትሰትዪዮ ወትጸውብዮ፡ ወእሥዕር በዓላተኪ ወአስሕርተኪ፡ ወትበትኪ አጥባተኪ፡ እስመ አነ ነበብኩ ይቤ ኣዶናይ እግዚአብሔር።
35
በእንተዝ ከመዝ ይቤ ኣዶናይ እግዚአብሔር፦ እስመ ረሳዕክኒ ወገደፍክኒ ድኅረ ዘባንኪ፡ ወአንቲኒ ንሥኢ ዝሙተኪ ወዝንየተኪ።
36
ወነበበኒ እግዚአብሔር ወይቤለኒ፦ ወልደ ዕጓለ እመሕያው፡ ትኴንኖንሁ ለኦሖላ ወኦሖሊባ፡ ወአግህድ ሎን ርኵሶን።
37
እስመ ዘመዋ ወደም ውስተ እደዊሆን ወንመዋ በጣዖታቲሆን፡ ወደቂቆንሂ ዘወለዳ ሊተ ኣሓለፋ ሎሙ መብልዐ።
38
ዓዲ ዘንተ ገብራኒ፡ አርኰሳ መቅደስየ በውእቱ መዋል ወሠዐራ ሰንበታትየ።
39
ወሶበ ዘብሓ ደቂቆን ለአማልክቲሆን ያበውኣ ውእተ ዕለተ ውስተ መቅደስየ ከመ ያርኵሳሁ፡ ወናሁ ከመዝ ይገብራ በማእከላ ቤትየ።
40
ወዓዲ ሶበ ፈነዋ ለዕደው እለ ይመጽኡ እምርሑቅ መልአከ ዘፍንው ኀቤሆሙ፡ ወናሁ መጽኡ፡ ወበእንቲአሆሙ ተሐፀበኪ ወተተሕልኪ አዕይንተኪ፡ ወተሠርጐኪ ሠርገ።
41
ወነበርኪ ዲበ አራተ ክብር፡ ወሥሩዕ ማዕድ ቅድሜሃ ወሤምኪ ላዕሌሁ ዕጣንየ ወቅበዕየ።
42
ወቃለ ፍሡሐን ሕዝበ ባቲ፡ ወምስለ ዕደው ጉባኤ ሰብእ ይመጽኡ ሳባ እምገዳም፡ ወረሰያ አውቃፋተ በእደዊሆን ወአክሊለ ክብር ዲበ ርእሶን።
43
ወእቤ አኮነ እለ ይዘምዋ ወይገብራ ከመ ዘማ ወለሊሃኒ ዘመወት እም ኅቤየ።
44
ወቦኡ ኀቤሃ፡ ከመ ዘይበውእ ኀበ ብእሲት ዘማ ከማሁ ያበውኡ ኀበ ኦሆላ ወኦሆሊባ አንስተ ዝሙት።
45
ወዕደው ጻድቃን እሙንቱ ይኴንንዎን፡ ኵነኔ ዘማት ወኵነኔ ከዓውያተ ደም፡ እስመ ዘማት እማንቱ፡ ወደም ውስተ እደዌሆን።
46
እስመ ከመዝ ይቤ እግዚአብሔር እግዚእ እግዚእ፦ አመጽእ ላዕሌሆን ሠራዊተ፡ ወእፌኑ ዲቤሆን ሀከከ ወይበርብርዎን።
47
ወይዌግርዎን በአእባን አሕዛብ ወይረግዝዎን በአስይፍቲሆሙ፡ ወይቀትሉ ደቂቆን ወአዋልዲሆን፡ ወያውዕዩ በእሳት አብያቲሆን።
48
ወአበጥል ዝሙት እምነ ምድር፡ ወይትጌሠጻ ኵሎን አንስት፡ ወኢይገብራ ከመ ዝሙትክን።
49
ወያገብኡ ላዕሌክን ዝሙተክን፡ ወትነሥኣ ኃጣውአ ጣዖትክን፡ ወተአምሩ ከመ አነ ውእቱ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 24
1
ወነበበኒ አግዚአብሔር አመ ታስዕ ዓመት በዓሥር ወርኅ ወዓሥር ሠርቅ ወይቤለኒ፦
2
ወልደ ዕጓለ እመሕያው፡ ጸሐፍ ለከ ስመ ዛቲ ዕለት ወሠረቀ ዕለታ፡ አስመከ ንጉሠ ባቢሎን ውስተ ኢየሩሳሌም ዮም በዛቲ።
3
ወመስል ምሳሌ ለቤተ መሪራን፡ ወትቤሎሙ ከመዝ ይቤ እግዚአብሔር እግዚእ፦ ሰክትት ጽሕርተ ሰክትት፡ ወማይሂ ይትወደይ ባቲ።
4
ወአስተጋብእ ውስቴታ ግማዳቲሃ፡ ኩሎ ግማደ ሠናየ፡ አገዳ ወመዝራዕቱ፡ ወምልዓ አዕፅምተ ኅሩያነ።
5
ወንሣእ እምኅሩያን አባግዕ፡ ወደይ ዓዲ አዕፅምተ ታሕቴሃ፡ ኣፍልሕ ፍልሖታ፡ ከመ ይበስሉ አዕፅምቲሃኒ በማእከላ።
6
በበይነ ዝንቱ ከመዝ ይቤ እግዚአብሔር እግዚእ፦ ኣሌላ ለሀገረ ደም ጽሕርት፡ እንተ ዛሕላ ባቲ ወኢይወፅእ እምኔሃ ባሕላ፡ አውፅእ ግማደ በበግማድ፡ ወኢይወድቅ ላዕሌሃ ዕፃ።
7
እስመ ደማ ሀለ ማእከሌሃ ወሜመቶ ዲበ ኰኵሕ ልሙጽ፡ ወኢከዐወቶ ዲበ ምድር ከመ ይትከደን መሬተ።
8
ከመ አዕርግ መዓትየ ወእትበቀል በቀልየ ረሰይኩ ደማ ዲበ ኰኵሕ ልሙጽ፡ ከመ ኢይትከደን።
9
በበይነ ዝንቱ ከመዝ ይቤ እግዚአብሔር እግዚእ፦ አሌ ላ ለሀገረ ደም፡ እስመ አነሂ አዐቢ ዕቶና።
10
አብዝኅ ዕፀወ ወአንድድ እሳተ ኅትም ሥጋ ወቀሥም በመቃሥም ወይሕርሩ አዕፅምት።
11
ወአቅማ ዕራቃ ዲበ አፍሐም፡ ከመ ትሙቅ ወትርስን በርታ፡ ወይትመሰው ርኵሳ በማእከላ ወይትፈጸም ዛሕላ።
12
ጽኑዕ ዛሕላ ወኢይወፅእ እምኔሃ ብዙኅ ዛሕል በእሳተ ዛሕል።
13
በርኵሰትኪ ወዝሙትኪ፡ እስመ አንጻሕኩኪ ወኢነጻሕኪ እምርኩስኪ፡ ወኢትነጽሒ እንከ እስከ አወርደ መዓትየ ላዕሌኪ።
14
አነ እግዚአብሔር ዘነበብኩ አመጽእሂ ወእገብርሂ፡ ኢየኀድግ ወኢይሠሀል ወኢይኔስሕ፡ በከመ ፍናውኪ ወበከመ ምጻባርኪ ይኴንኑኪ ይቤ እግዚአብሔር እግዚእ።
15
ወነበበኒ አግዚአብሔር ወይቤለኒ፦
16
ወልደ ዕጓለ እመሕያው፡ ናሁ እነሥእ እምኔከ ፍትወተ ኣዕይንቲከ በመቅሠፍት፡ ኢትላሑ ወኢትብኪ ወኢይምጻእከ አንብዕ።
17
አርምም ግዒረ፡ ወኢትግበር ሙታነ ላሕ፡ ጠብልል ዲቤከ ሐሜለተከ ወሢም በእዛርከ አሣዕኒከ፡ ወኢትክድን ጽሕመከ ወኢትበላዕ ኅብስተ ዕደው።
18
ወነገርክዎሙ ለሕዝበ በጽባሕ ወሞተት ብእሲትየ በሠርክ፡ ወገበርኩ በጽባሕ በከመ ተአዘዝኩ።
19
ወይቤሉኒ ሕዝብ፦ ኢትነግረነኑ ምንት ለነ ዝንቱ፡ እስመ አንተ ገበርክ?
20
ወእቤሎሙ፦ እግዚአብሔር ነበበኒ ወይቤለኒ፦
21
በሎሙ ለቤተ እስራኤል ከመዝ ይቤ እግዚአብሔር እግዚእ፦ ናሁ አረኵሶ ለመቅደስየ ክብረ ዕዘዝክሙ ወፍትወተ አዕይንቲክሙ፡ ወዘትምሕክ ነፍስክሙ ደቂቅክሙ ወአዋልዲክሙ ዘኀደግኩምዎሙ ይወድቁ በሰይፍ።
22
ወትገብሩ በከመ ገበርኩ፡ ኢትከደኑ ጽሕመክሙ ወኢትበልዑ ኅብስተ ዕደው።
23
ሐሚለትክሙ በርእስክሙ ወአሣዕኒክሙ እገሪክሙ ኢትላሕዉ ወኢትበክዩ፡ ወትትመሰዉ በኃጢአትክሙ፡ ወኵሉ ለለ አሀድ ይቴክዝ ምስለ እኁሁ።
24
ወይከውነክሙ ሕዝቅኤል ትእምርተ ከመ ኩሉ ዘገብረ ትገብሩ፡ ወአመ በጽሐ ተአምሩ ከመ አነ ውእቱ እግዚአብሔር እግዚእ።
25
ወአንተ ወልደ ዕጓለ እመሕያው፡ አኮኑ በዕለተ ነሣእኩ እምኔሆሙ ዕዘዞሙ ወትፍሥሕት ክብሮሙ፡ ፍትወት አዕይንቲሆሙ ወተምኔተ ነፍሶሙ ደቂቆሙ ወአዋልዲሆሙ።
26
በውእቱ ዕለት ይመጽእ ኀቤከ አምሠጠ ላኣስምዖ አእዛን።
27
በውእቱ ዕለት ይትፈታሕ አፉከ ምስለ ዘአምሠጠ፡ ወትነብብ ወኢትብሕም እንከ፡ ወትከውን ሎሙ ትእምርተ፡ ወየአምሩ ከመ አነ ውእቱ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 25
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ ሥም ገጸከ መንገለ ደቂቀ አሞን፡ ወተነበይ ላዕሌሆሙ።
3
ወትብሎሙ ለደቂቀ አሞን፦ ስምዑ ቃለ እግዚአብሔር አዶናይ፡ ከመዝ ይቤ አዶናይ እግዚአብሔር፦ እስመ ትሔሊ እንቋዕ በእንተ መቅደስየ ሶበ ረቡዕ ወበእንተ ምድረ እስራኤል ሶበ ማሰነት፡ ወበእንተ ቤተ ይሁዳ ሶበ ሖሩ በፄዋ።
4
ወበእንተዝ ናሁ እሁበኪ ለደቂቀ ቄዴም ርስተ፡ ወያቀወሙ ብኪ ጢሮቲሆሙ፡ ወይተነሉ ብኪ ደባትሪሆሙ፡ እሙንቱ ይበልዑ ፍሬኪ ወእሙንቱ ይሰትዩ ሐሊበኪ።
5
ወእሬስያ ለራባት ማኅደረ አግማል፡ ወለደቂቀ ኣሞን ምዕያመ አባላዕ፡ ወተአምሩ ከመ አነ እግዚአብሔር።
6
እስመ ከመዝ ይቤ እግዚአብሔር እግዚእ፦ እስመ ጠፋሕከ በእደዊከ ወአጽሓስከ በእገሪከ፡ ወተፈሥሐት ነፍስከ በኵሉ ምናኔከ በእንተ ምድረ እስራኤል።
7
ወበእንተዝ አነ ናሁ እሰፍሕ እዴየ ላዕሌከ፡ ወእሬስየከ በርበረ ለአሕዛብ ወእገገመከ እምአሕዛበ፡ ወእሠርወከ እምአምዳሮት ወአጠፍአከ፡ ወተአምር ከመ አነ እግዚአብሔር።
8
ከመዝ ይቤ እግዚአብሔር አዶናይ፦ እስመ ይቤሉ ሞአብ ወሴይር፦ ናሁ ከመ ኵሉ አሕዛብ ቤተ ይሁዳ።
9
በእንተዝ ናሁ እፈትሕ መትከፍታ ለሞአብ፡ እምአህጉር እህገሩ ወእምጽንፉ፡ ሠርጐ ምድሩ ቤተ ሐይሴሞት በዓልምዖን ወቂርያታይማህ።
10
ለደቂቀ ቄዴም ላዕለ ደቂቀ አሞን ወሀብክዋ ርስተ፡ ከመ ኢይዘከሩ ደቂቀ አሞን በውስተ አሕዛብ።
11
ወበሞአብ እገብር ፍትሐ፡ ወየአምሩ ከመ አነ እግዚአብሔር።
12
ከመዝ ይቤ እግዚአብሔር እግዚእ፦ እስመ ገብሩ ኤዶም በተበቅሉ በቀለ ለቤተ ይሁዳ፡ ወገፍዕዎሙ ግፍዐ ወተቀየምዎሙ።
13
በእንተዝ ከመዝ ይቤ አዶናይ እግዚአብሔር፦ እሰፍህ እዴየ ላዕለ ኤዶም፡ ወኣጠፍእ እምኔሃ ሰብአ ወእንስሳ ወእሬስያ በድወ እምቴማን ወዴዳን ይወድቁ በሰይፍ።
14
ወእሁብ በቀልየ በኤዶም ውስተ እደ ሕገ ብየ እስራኤል፡ ወይገብሩ በኤዶም በከመ መዓትየ ወበከመ መቅሠፍትየ፡ ወየአምሩ በቀልየ፡ ይቤ እግዚአብሔር እግዚእ።
15
ከመ ይቤ አዶናይ እግዚአብሔር፦ እስመ ገብሩ ፍልስጥዔም በተበቅሎ፡ ወተበቀሉ በቀለ በምናኔ ነፍሶሙ ከመ ይፈጽሙ ጽልዐ እምዓለም።
16
በእንተዝ ከመዝ ይቤ አዶናይ እግዚአብሔር፦ ናሁ እሰፍሕ እዴየ ላዕለ ፍልስጥዔም፡ ወእመትሮሙ ለክሬቲ፡ ወአጠፍኦሙ ለተረፈ ጳራልያ።
17
ወእገብር ቦሙ በቀለ ዐቢየ በተግሣጸ መዓት፡ ወየአምሩ ከመ አነ እግዚአብሔር ሶበ ረሰይኩ በቀልየ ላዕሌሆሙ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 26
1
ወኮነ በዓሠርቱ ወአሐዱ ዓመት አመ አሚሩ ለወርኅ፡ ወነበበኒ አግዚአብሔር ወይቤለኒ፦
2
ወልደ ዕጓለ እመሕያው፡ እስመ ትቤ ጢሮስ ዲበ ኢየሩሳሌም፦ እንቋዕ ተሰበረት ማዕፆ አሕዛብ፡ ወገብኣት ኀቤየ ወእትመላዕ በምገባሬሃ።
3
በእንተዝ ከመዝ ይቤ አዶናይ እግዚአብሔር፦ ናሁ አነ ላዕሌኪ ጢሮስ፡ አዐርግ ላዕሌኪ አሕዛብ ብዙኃነ በከመ ታዐር ባሕር ማዕበላ።
4
ወያንኅሉ አረፋቲሃ ለጢሮስ ወይነሥቱ ማኅፈዲሃ፡ ወእኩሰትር መሬታ እምኔሃ ወእሬስያ ኰነትሐ ልሙጻጸ።
5
ወትከውን ምስጣሓ መሥገርት በማእከለ ባሕር እስመ አነ ነበብኩ፡ ይቤ አዶናይ እግዚአብሔር እግዚእ፡ ወትከውን በርበረ ለአሕዛብ።
6
ወይትቀተላ በሰይፍ አዋልዲሃ እለ በገዳም፡ ወየአምሩ ከመ አነ ውእቱ እግዚአብሔር።
7
እስመ ከመዝ ይቤ ኣዶናይ እግዚኣብሔር፦ ናሁ አመጽእ ላዕለ ጢሮስ ናቡከደነፆርሃ ንጉሠ ባቢሎን እምሰሜን ንጉሠ ነገሥት፡ በፈረስ ወበሠረገላ ወበፈረሳውያን ወበማኅበር ወሕዝብ ብዙኅ።
8
ወይቀትል አዋልደኪ እለ ሐቅል በሰይፍ ወየሐንጽ ላዕሌኪ ጥቅመ ወይክዑ ላዕሌኪ ዕልላ፡ ወያነሥእ ዲቤኪ ወልታሁ።
9
ወይሬሲ ፍጽመ መዋጽፍቲሁ በአረፋትኪ፡ ወማኅፈደኪ ያንፋል በምንኃሊሁ።
10
ወይደፍነኪ ፀበል እምብዝኀ አፍራሲሁ፡ ወእምድምፀ አፍራሲሁ ወሠረገላቲሁ ወመንኰራኵራቲሁ ያንቀለቅላ አረፋትኪ፡ እንዘ ያበወእ አናቅጸኪ ከመ ዘይበውእ ሀገረ ብቁተ።
11
ወይከይድ በሰኩና ኣፍራሲሁ ኵሎ መርሕበኪ ወይቀትል ሕዝበኪ በሰይፍ፡ ወትወርድ ምድረ ሐውልተ ዕዘዝኪ።
12
ወይበረብሩ ኃይለኪ ወየሓበልዩ ተግባረከ፡ ወይነሥቱ ኣረፋተኪ ወይገፈትዑ ኣብያተ ተደላኪ፡ ወይሠይሙ አእባነኪ ወዕፀሀኪ ወመሬትኪ ውስተ ማይ።
13
ወይስዕር እንከ ኵሎ እንራዚኪ ወኢይሰማዕ እንከ ኵሉ ቃለ ማኅሌትኪ።
14
ወእሬስየኪ ኰኵሐ ልሙጸ፡ ወትከወኒ ምስጣሐ መሥገርት፡ ወኢትትሐነጺ እንከ፡ እስመ አነ ነበበኩ ይቤ ኣዶናይ እግዚአብሔር።
15
ከመዝ ይቤ ኣዶናይ እግዚአብሔር ለጢሮስ፦ አኮኑ እምቃለ ድቀትኪ ወገዐረ ቅቱላንኪ ሶበ ተቀትሉ ቅትለተ በማእከሌኪ ያድለቀልቃ ደስያት።
16
ወያወርዱ እመናብርቲሆሙ ኵሎሙ መላእክተ ባሕር፡ ወያዐትቱ ዐራሙ ወይሰልቡ አልባሰ ዐሥቆሙ፡ ወይለብሱ ድንጋፄ ወይነብሩ ዲበ ምድር፡ ወይርዕዱ ዘልፈ፡ ወያነክሩ ዲቤኪ።
17
ወይነሥእ ላዕሌኪ ሰቆቃወ ወይብሉኪ፦ እፎ ጠፋእኪ ዘትነብሪ እምባሕር፡ ሀገር ክብርት እንተ ኮነት ጽንዕተ ውስተ ባሕር፡ ይእቲ ወእለሂ ይነብርዋ እለ ረሰዩ ፍርሀቶሙ በኵሉ አግዋሪሃ።
18
ይእዜ ይፈርሃ ደስያት በዕለተ ድቀትኪ ወይደነግፃ ደስያት።
19
እስመ ከመዝ ይቤ አዶናይ እግዚአብሔር፦ አመ ረሰይኩኪ ሀገረ ምዝብርተ ከመ አህጉር ዘአልቦ ዘይነብሮን፡ ወአመ አዕረጉ ዲቤኪ ቀላየ ወደፈነኪ ማይ ብዙኅ።
20
ወአወርደኪ ምስላ እለ ይወርዱ ውስተ ዐዘቅት ኀበ ሕዝብ ዘለዓለም፡ ወአነብረኪ ውስተ ምድር ታሕቲት ከመ ምዝበርት እም ዓለም ምስላ እለ ይወርዱ ውስተ ግብ ከመ ኢትንበሪ፡ ወእሬሲ ሠርጐ በምድረ ሕያዋን።
21
ወእሁበኪ ለሞት ወኢትሄልዊ እንከ፡ ትትኅሠሢ ወኢትትረከቢ እንከ ለዓለም፡ ይቤ አዶናይ እግዚአብሔር እግዚእ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 27
1
ወነበበኒ አግዚአብሔር ወይቤለኒ፦
2
ወአንተ ወልደ ዕጓለ እመሕያው፡ ንሣእ ሰቆቃወ ላዕለ ጢሮስ።
3
ወበላ ለጢሮስ እንተ ትነበር በመባአ ባሕር መስተገብርቶሙ ለአሕዛብ እለ ውስተ ደስያት ብዙኃት፦ ከመዝ ይቤ አዶናይ እግዚአብሔር፦ ኦ ጢሮስ አንተ ትብሊ፦ አነ ፍጽምተ ሥን።
4
ደወልኪ በልበ ባሕር፡ ሐናጽያንኪ ፈጸሙ ሥነኪ።
5
ወየሐነጹ ለኪ ኵሉ ሰሌዳተኪ እምቄጵርስሰ ሳኔር፡ ወነሥኣ አርዘ እምሊባኖስ ይግበሩ ለኪ ሠርዌ።
6
ወገብሩ ኃዳፈኪ እምአሎኒመ ባሳን፡ ወገብሩ ምንባራተኪ ስነ ወዕፀ አብኖስ እምደስያት ኪቲም።
7
ሜላት ዕሡቅ ዘእምግብፅ ውእቱ መንጦላዕትኪ ከመ ይኩን ለኪ ትእምርተ፡ ደርከኖ ወለይ እምደስያተ ኤሌሳ ውእቱ ክዳንኪ።
8
እለ ይነብሩ ሲዶና ወኣርዋድ ኅዳፍያንኪ፡ ወጠቢባንኪ ጢሮስ እለ ውስቴትኪ እሙንቱ መራሕያንኪ።
9
ሊቃናተ ግባል ወጠቢባኒሃ ኮኑኪ እለ ያጸንዑ ቤዴቀኪ፡ ወተሉ አሕማረ ባሕር በላዕሊሆሙ ሀለዉ ብኪ ከመ ይትገበሩ ተግባረኪ።
10
ፋርስ ወሉድ ወፉጥ ኮኑ በኃይላትኪ ዕደወ ቀትልኪ፡ ይሰቅሉ ብኪ ወልታ ወጌራ ወእሙንቱ ወሀቡ ትርሲተኪ።
11
ደቂቀ አርዋድ ምስለ ኃይልኪ በዓውደ አረፍትኪ፡ ወገማዲም በውስተ ማኅፈድኪ፡ ሰቀሉ ወልታሆሙ ዲበ ዐረፍትኪ ዓውደ ወእሙንቱ ፈጸሙ ሥነኪ።
12
ተርሴስ ማዕረብተኪ እምኵሉ ብዝኀ ንዋይኪ ብሩረ ወኀጺነ ወዐረረ ወናዕከ ረሰዩ ምሥያጠኪ።
13
ያዋን ወቱባል ወሞሳሕ እሙንቱ ሠየጥኪ፡ በነፍሰ ሰብእ ወበንዋየ ብርት ረሰዩ ለኪ ተግባረኪ።
14
ወእምቤተ ቴጋርማ አፍራሰ ወፈረሳውያነ ወበአብቅለ አምጽኡ ምሥያጠኪ።
15
ወደቂቀ ዴዳን ሠየጥኪ፡ ወደስያት ብዙኃት ሠየጠ እዴኪ።
16
አራም መስተገብራንኪ እምብዝኃ ተግባርኪ፡ ወሀቡ በምሥያጥኪ መረግደ ወለየ ወዐሥቀ ወሜላተ ወረዓሙተ ወካድኮደ።
17
ይሁዳ ወምድረ እስራኤል እሙንቱ ሠየጥኪ፡ ወረሰዩ ማዕረበተኪ በሥርናየ ሚኒት ወበሰምዕ ወመዓር ወቅብዕ ወርጢነ።
18
ደማስቆ መስተገብራንኪ እምብዝኅ ኃይልኪ እምበዝኀ ኵሉ ንዋይኪ፡ በወይነ ኬልቦን ወበፀምር ንጹሕ።
19
ወዳን ወያዋን እምኦሴል፡ ኀጺነ ግቡረ ወአበሜ ወቀናንሞ ኮኑ በምሥያጥኪ።
20
ዴዳን ሠየጥኪ በአልባሰ ክብር ምስለ እንስሳ ኅሩይ ለተጽዕኖ።
21
ዓረብ ወኵሎሙ መላእክተ ቄዳር እሙንቱ ሠየጢ በእደ ዚአኪ፡ በበአግማል ወበአባግዕ ወበአጣሌ ቦሙ ይሣየጡኪ።
22
ሠየጠ ሳባዕ ወራዕማ እሙንቱ ሠየጥኪ፡ በቅድው አፈዋት ወበኵሉ ዕብን ክቡር ወበወርቅ ረሰዩ ምሥያጠኪ።
23
ሰብአ ሐራን ወካኔ ወዔዴን፡ ሠየጠ ሳባዕ አሶር ወኪልማድ መስተገብራንኪ።
24
እሙንቱ ሠየጥኪ በቅድዋት በኳኳ ደርከኖ ወዐሥቅ፡ እላ ግኑዛን በአምእስት ወእሱራን በሐብል ወአእሩዝ ውስተ ምሥያጥኪ።
25
ወአሕባለ አሕማ ዘተርሴስ ይትለአኩኪ ወማዕረብትኪ፡ ወተመላዕኪ ወተሰባሕኪ በልበ ባሕር።
26
ሐዳፍያንኪ አብኡኪ ውስተ ማይ ብዙኅ፡ ወነፋሰ ጽባሕ ሰበረኪ በውስተ ልበ ባሕር።
27
ብዕልኪ ወምሥያጥኪ ወተግባርኪ፡ ላዕካንኪ ወአምርህኪ እለ ያጸንዑ ቤዴቀኪ፡ ወሠየጠ ምሥያጥኪ ወኵሎሙ ዕደወ ቀትልኪ እለ ብኪ፡ ምስለ ኵሉ ተዓይንኪ እለ ማእከሌኪ ይወድቁ በልበ ባሕር በዕለተ ድቀትኪ።
28
እምቃለ ዓውያተ አምርህትኪ ያድለቀልቁ ኣዕዋዳት።
29
ኵሎሙ እጉዛነ ኀደፍ ላዕካን ወኵሎሙ አምርህተ ባሕር፡ ይወረዱ እምአሕማራቲሆሙ ወይቀውሙ ውስተ ምድር።
30
ወያሰምዑ ቃሎሙ ላዕሌኪ ወየዐወይዉ መሪረ፡ ወይወድዩ መሬተ ዳበ ርእሶሙ።
31
ወይበርሑ ብርሐተ ዐቢየ በእንቲአኪ ወይቀንቱ ሠቀ፡ ወይበክዩኪ በምረተ ነፍስ መሪረ ላሐ።
32
ወበትካዜሙ ያነሥኡ ላዕሌኪ ሰቆቃወ ወያስቆቅዉኪ፡ መኑ ከመ ጢሮስ ዘህዱዕ ማእከለ ባሕር።
33
በፀኣተ ተግባርኪ እምባሕር ኣጽገብኪ ብዙኃነ አሕዛበ፡ በብዝኀ ንዋይኪ ወተግባርኪ አብዐልኪዮሙ ለነገሥተ ምድር።
34
ይእዜሰ ተሰበርኪ እምባሕር፡ በማዕምቀ ማይ ወድቁ ማዕረብትኪ ወኵሎሙ ተዓይንኪ እለ ማእከሌኪ።
35
ወኵሎሙ እለ ይነብሩ ደስያተ ተደሙ ላዕሌኪ፡ ወነገሥቶሙኒ ፈርሁ ፍርሀተ ወተወለጠ ገጾሙ።
36
ሠየጠ አሕዛብ ተፋጸዩኪ፡ ኮንኪ ለድንጋፄ፡ ወኢትትረከቢ እስከ ለዓለም።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 28
1
ወነበበኒ አግዚአብሔር ወይቤለኒ፦
2
ወልደ ዕጓለ እመሕያው፡ በሎ መልኣከ ጢሮስ ከመዝ ይቤ እግዚአብሔር እግዚእ፦ እስመ ኖኀ ልብከ ወትቤ፦ አምላክ አነ፡ ወመንበርተ አምላክ እነብር በልበ ባሕር፡ አንተ ሰብእ ወአኮ አምላክ ወረሰይከ ልበከ ከመ ልበ አምላክ።
3
ናሁ አንተ ትጠበብ እምዳንኤል ወኵሉ ኅቡዕ ኢይትኀባአከ፡ ወጠቢባንሂ ኢመሀሩከ በጥበቢሆሙ።
4
በጥበብከ ወበለብዎትከ ገበርከ ለከ ኃይለ፡ ወኣስተጋባእከ ወርቀ ብሩረ ውስተ መዛግበቲከ።
5
በብዝኀ ጥበብከ ወበተግባርከ ኣብዛኅከ ኃይለከ ወተዐበየ ልብከ በኃይልከ።
6
በእንተዝ ከመዝ ይቤ ኣዶናይ እግዚአብሔር፦ እስመ ረሰይከ ልበከ ከመ ልበ አምላክ።
7
በእንተዝ ናሁ ኣመጽእ ላዕሌከ ነኪራነ ኃያላነ ኣሕዛብ፡ ወይመልጉ ሰይፎሙ ዲበ ሥነ ጥበብከ፡ ወያረኵሱ ብርሃነከ።
8
ይደርብዩከ ወይቀትሉከ ወትመውት በሐፂን፡ ወይዌርዉ በድንከ ውስተ ልበ ባሕር።
9
እስኩ በሎሙ ከመዝ ለእለ ይቀትሉከ እስመ ትቤ፦ እግዚአብሔር ኣነ፣ እንዘ አንተ ሰበእ ወኢኮንከ እግዚአብሔር?
10
ወብዙኅን እለ ይረግዙከ ወሞተ ቄላፋን ትመውት ወእለ ይቀትሉከ ቄላፋን እሙንቱ ወትመውት በእደዊሆሙ፡ እስመ አነ ነበብኩ ይቤ አዶናይ እግዚአብሔር እግዚእ።
11
ወነበበኒ አግዚአብሔር ወይቤለኒ፦
12
ወልደ ዕጓለ እመሕያው፡ ንሣእ ሰቆቃወ ላዕለ ንጉሠ ጢሮስ ወበሎ፦ ከመዝ ይቤ እግዚአብሔር እግዚእ፦ አንተ ማኅተም ሥዑል ምሉዐ ጥበብ ወፍጹመ ሥን።
13
በዔደን ገነተ አምላክ ሀሎከ፡ ወኵሉ እብን ክቡር ተድባብከ፡ ሠርድዮን ወጳዝዮን ወሠርዶንክስ፡ ተርሴስ ወያክንት ወኢያሰጲድ፡ ሰንፔር ወመረግደ ወአሜቴስጦን ወወርቅ፡ ግብረ ከበሮካ ወመዝሙርከ ብከ ወተደለዉ በዕለተ ፍጥረትከ።
14
አንተ ኪሩብ ቅቡዕ ዘይጹልል፡ ወአቀምኩከ ውስተ ደብረ አምላክ ቅዱስ፡ ወሀሎከ ማእከለ አእባነ እሳት ታንሶሱ።
15
ንጹሕ አንተ በፍኖትከ እምዕለተ ፍጥረትከ እስከ ኣመ ተረክበ ጌጋይ ላዕሌክ።
16
እምብዝኀ ተግባርከ መልዐ ወስቴትከ ዐመፃ ወኀጣእከ፡ ወአረኵሰከ እምደብረ አምላክ ወአጠፍአከ ኦ ኪሩብ ዘተጹልል እማእከለ አእባነ እሳት።
17
ተለዓላ ልብከ በሥንከ፡ ወኣማሰንከ ጥበበከ ምስለ ክብርከ፡ ነጻሕኩከ ዲበ ምድር በቅድመ ነገሥት፡ ወወሀብኩከ ይርአዩከ።
18
ወአርኰስከ መቅደስከ እምብዙኀ ኃጢአትከ ወኃጢኣተ ተግባርከ፡ ወአወፅእ እሳተ እማእከሌከ ወይእቲ ትበልዐከ፡ ወረሰይኩከ መሬተ ዲበ ምድር በቅድመ ኰሎሙ እለ ይሬእዩከ።
19
ወያነክሩ ላዕሌከ ኵሎሙ እለ የአምሩከ በውስተ አሕዛብ፡ ኮንከ ለድንጋፄ፣ ወኢትሄሉ እንከ ለዓለም።
20
ወነበበኒ አግዚአብሔር ወይቤለኒ፦
21
ወልደ ዕጓለ እመሕያው፡ ሚም ገጸከ ኀበ ሲዶን ወተነበይ ላዕሌሃ።
22
ወበላ፦ ከመዝ ይቤ አዶናይ እግዚአብሔር፦ ናሁ አነ ላዕሌኪ ሲዶን፡ ወእሴባሕ በማእከሌኪ፡ ወየአምሩ ከመ አነ እግዚአብሔር ሶበ ገበርኩ ፍትሐ ላዕሌሃ ወተቀደስኩ ባቲ።
23
ወእፌኑ ባቲ ብድብደ ወደመ ውስተ መርሕባ፡ ወይወድቅ ቅቱል ማእከላ በሰይፍ ዘላዕሌሃ እምዐውዳ፡ ወየአምሩ ከመ አነ እግዚአብሔር።
24
ወኢይከውን እንካ ለቤተ እስራኤል ሦክ ዘይወግዕ ወአሜኬላ ዘያሐምም እምኵሉ ዓውዶሙ እለ መነንዎሙ፡ ወየአምሩ ከመ አነ እግዚአብሔር አዶናይ።
25
ከመዝ ይቤ አዶናይ እግዚኣብሔር፦ ሶበ አስተጋባእክዎሙ ለቤተ እስራኤል እምአሕዛብ እለ ተዘርዉ ቦሙ፡ እትቄደስ ቦሙ በቅድመ አሕዛብ፡ ወይነብሩ ውስተ ምድሮም እንተ ወሀብክዋ ለያዕቆብ ቍልዔየ።
26
ወይነብሩ ውስቴታ ተአሚኖሙ፡ የሐንጹ አብያተ ወይተክሉ ወይነ ወይነበሩ ተአሚኖሙ፡ ሶበ ገበርኩ ፍትሐ ዲበ ኵሎሙ እለ መነንዎሙ እምዓውዶሙ፡ ወየአምሩ ከመ አነ ውእቱ እግዚአብሔር አምላኮሙ ወአምላክ አበዊሆሙ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 29
1
አመ በዓሠርቱ ዓመት በዓሥር ወርኅ አመ ዓሡሩ ወሰኑዩ ለሠርቅ፡ ነበበኒ አግዚአብሔር ወይቤለኒ፦
2
ወልደ ዕጓለ እመሕያው ሚም ገጸከ ዲበ ፈርዖን ንጉሠ ግብፅ፡ ወተነበይ ላዕሌሁ ወላዕለ ኵሉ ግብፅ።
3
ወበሎሙ ከመዝ ይቤ አዶናይ እግዚአብሔር፦ ናሁ አነ ላዕሌከ ፈርዖን ንገሥ ግብፅ ሐርገጽ ዓቢይ ዘይሰክብ ማእከለ ፈለጉ ወይብል፦ ዚአየ ፈለገ ወአነ ገበርክዎ።
4
ወአነ እወዲ መሥገርተ በጥረሲከ፡ ወኣስተጣግዕ ዓሣተ ፈለግከ በቅሣርከ፡ ወኣዓርገከ እማእከለ ፈለግከ፡ ወኵሉ ዓሣተ ፈላግከ ይጠግዕ በቅሣርከ።
5
ወእነጽሐከ ውስተ ሐቅል ለከ ወለኵሉ ዓሣተ ፈለግከ፡ ወትወድቅ ዲበ ገጸ ገዳም ኢትትጋባእ ወኢትትኬነስ፡ ወወሀብኩከ መብልዐ ለአራዊተ ምድር ወለአዕዋፈ ሰማይ።
6
ወየአምሩ ኵሎሙ እለ ይነብሩ ውስተ ግብፅ፡ ከመ አነ እግዚአብሔር እስመ ኮንዎሙ በትረ ብርዕ ለቤተ እስራኤል።
7
ሶበ አኀዙከ በእዴሆሙ ተሰበርከ ወፈቃዕከ ኵለ መትከፎሙ፡ ወሶበ አስመኩ ዳቤከ ተቀጥቀጥከ ወአቀምካ ነተሎ ሐቓሆሙ።
8
ወበእንተዝ ከመዝ ይቤ እግዚአብሔር እግዚእ፦ ናሁ አመጽእ ላዕሌከ ሰይፈ፡ ወእመትር እምኔከ ሰብአ ወእንስሳ።
9
ወትከውን ምድረ ግብፅ በዳ ወበድወ፡ ወየአምሩ ከመ አነ እግዚአብሔር እስመ ይቤ ዚአየ ፈለግ ወአነ ገበርክዎ።
10
በእንተዝ ናሁ አነ ላዕሌከ ወላዕለ ፈለግከ፡ ወእሬስያ ለምድረ ግብፅ ምዝብርተ ወሙስንተ እሚግዶል እስከ ሰዌኔ ወእስከ ደወለ ኵሽ።
11
አየኀልፍ ባቲ እግረ ሰብእ ወኢይከይዳ እግረ እንስሳ፡ ወኢትትመየጥ እስከ አርባዓ ዓመት።
12
ወእሬስያ ለምድረ ግብፅ በዳ በማእከለ አምዳሮት ሙሱናት ወአህጉሪሃኒ በማእከለ አህጉር ምዝቡራት መዝበረ ይሄልዋ አርባዓ ዓመተ፡ ወእዘርዎሙ ለግብፅ ውስተ ኣሕዛበ እህርፆሙ በአምዳሮት።
13
እስመ ከመዝ ይቤ ኣዶናይ እግዚአብሔር፦ እምድኅረ አርባዓ ዓመት አስተጋብኦሙ ለግብፅ እምአሕዛብ ኀበ ተዘርዉ ህየ።
14
ወእመይጥ ፄዋ ግብፅ፡ ወእመይጦሙ ምድረ ፋቱሬስ ውስተ ምድረ ሙላዶሙ፡ ወይከውኑ ህየ መንግሥት ኅሠረ።
15
ወትከውን ኅሥርተ እመንግሥታት፡ ወኢትትነሣእ እንከ ላዕለ ኣሕዛብ፡ ወአውኅዶሙ ከመ ኢይሠለጡ በአሕዛብ።
16
ወኢይከውኑ እንከ ለቤተ እስራኤል ትውክልተ ወመዘክረ ኃጢኣት፡ ሶበ ተመይጡ ድኅሬሆሙ የአምሩ ከመ አነ እግዚአብሔር።
17
ወኮነ በዕሥራ ወሰብዓቱ ዓመት በቀዳሚ ወርኅ አመ አሚሩ፡ ነበበኒ አግዚአብሔር ወይቤለኒ፦
18
ወልደ ዕጓለ እመሕያው፡ ናቡከደነጾር ንገሥ ባቢሎን ኣቅነየ ኃይሎ ዐቢየ ቅነየተ በጢሮስ፡ ኵሉ ርእስ ለብርሐት ወኵሉ መትከፍ ለተመልጦ፡ ወዐስብሰ ኢኮነ ሎቱ ወለሠራዊቱ እምጢሮስ በእንተ ቅንየት ዘተቀንየ ላዕሌሃ።
19
በበይነ ዝንቱ ከመዝ ይቤ ኣዶናይ እግዚኣብሔር፦ ናሁ እሁቦ ለናቡከደነጾር ንጉሠ ባቢሎን ምድረ ግብፅ፡ ወይነሥእ ብዝኃ ወይማሀርክ ምህርካሃ ወይበረብር በርበራ፡ ወይከውን ዐስበ ለሠራዊቱ።
20
በእንተ ቅንየት ተቀንየ ባቲ ወሀብክዎ ምድረ ግብፅ እስመ ገበሩ ሊተ ይቤ ኣዶናይ እግዚአብሔር።
21
በወእቱ አሚረ ይበቍል ቀርነ ለቤተ እስራኤል፡ ወለከ እሁበከ ፍቱሐ አፈ በማእከሎሙ ወየአምሩ ከመ አነ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 30
1
ወነበበኒ አግዚአብሔር ወይቤለኒ፦
2
ወልደ ዕጓለ እመሕያው፡ ተነበይ ወበል፦ ከመዝ ይቤ እግዚአብሔር አዶናይ፦ ኦ ለዕለት ዐውይዉ፤
3
እስመ ቀርበት ዕለት ወአልጸቀት ዕለተ እግዚአብሔር፡ ዕለተ ደመና ይከውን ጊዜሆሙ ለአሕዛብ።
4
ወትመጽእ መጥባሕት ዲበ ግብፅ፡ ወይከውን ሀከክ ዲበ ኢትዮጵያ፡ ወይወድቁ ቅቱላን ዲበ ግብፅ፡ ወይነሥእዋ ብዝኃ፡ ወይወድቁ መሠረታቲሃ።
5
ኵሽ ወፉጥ ወሉድ ወኵሎሙ እለ ተደመሩ፡ ወኩብ ወደቂቀ ምድር ዘተካየደት ይወድቁ ምስሌሆሙ በሰይፍ።
6
ከመዝ ይቤ አዶናይ እግዚአብሔር፦ ይወድቁ ምስማካቲሃ ለግብፅ፡ ወይወርድ ትዕቢተ ኃይላ፡ እሚግዶል እስከ ሰዌኔ ይወድቁ ባቲ በሰይፍ ይቤ አዶናይ እግዚአብሔር።
7
ወያማስኑ በማእካላ አምዳር ሙሱናት፡ ወይከውኑ አህጉሪሃ በማእከለ አህጉር መገበረ።
8
ወየአምሩ ከመ አነ እግዚአብሔር ዘፈነውኩ እሳተ ዲበ ግብፅ ወይትቀጠቀጡ ኵሎሙ እለ ይረድእዋ።
9
በውእቱ አሚረ ይወጽኡ መላእክት እምቅድሜየ በሐመር ከመ ያፍርህዎ ለኢትዮጵያ ዕሩፍ፡ ወይከውን ቦሙ ፍርሃት በዕለተ ግብፅ፡ እስመ ናሁ መጽአ።
10
ከመዝ ይቤ እግዚአብሔር እግዚእ፦ አጠፍኦሙ ለኵሎሙ ግብፅ በእደ ናቡከደነጾር ንጉሠ ባቢሎን።
11
ውእቱ ወሕዝቡ ወእለ ምስሌሁ ኃያላነ አሕዛብ ይመጽኡ ከመ ያጥፍእዋ ለምድር ውእቱ ወይመልኁ አስይፍቲሆሙ በግብፅ፡ ወትመልእ ምድር አብድንተ።
12
ወእሬሲ አፍላጋቲሆሙ በድወ፡ ወእሠይጥ ምድሮሙ በእደ እኩያን፡ ወአጠፍአ ለምድር ወለኵሉ ዘውስቴታ በእደ ነኪራን፡ አነ እግዚአብሔር ነበብኩ።
13
ከመዝ ይቤ እግዚአብሔር እግዚእ፦ አጠፍእ ጣዖታተ ወእሥዕር አማልክተ እምኖፍ፡ ወኢይከውን እንከ መልአክ እምነ ምድረ ግብፅ፡ ወእሁብ ፍርሃተ በምድረ ግብፅ።
14
ወአጠፍኦ ለፋቱሬስ፡ ወእፌኑ እሳተ ዲበ ጣኔዎስ፡ ወእገብር ፍትሐ ላዕለ ኖእ።
15
ወእክዑ መዓትየ ዲበ ሲን ኃይሎሙ ለግብፅ፡ ወአኅልቆሙ ለኵሎሙ በኖእ ወእሁብ ለፀር።
16
ወእፌኑ እሳተ በግብፅ፡ ወሁከተ ትትሀወክ ሲን ወኖእ ትከውን ብቁተ፡ ወለኖፍ አፅራረ ዕለታት።
17
ወራዙተ አዌን ወቡባስት ይወድቁ በሰይፍ፡ ወእማንቱ በፄዋ የሐውራ።
18
ወይጸልም መዓልት በታሕፋኔስ አመ ቀጥቀጥክዎ ህየ ለአርዑተ ግብፅ፡ ወይበጥል ባቲ ትዕቢተ ኃይላ፡ ወአዋልዲሃ በፄዋ የሐውራ።
19
ወእገብር ፍትሐ ላዕለ ግብፅ ወየአምሩ ከመ አነ ውእቱ እግዚአብሔር።
20
ወኮነ በዓሠርቱ ወአሐዱ ዓመት በቀዳሚ ወርኅ አመ ሰቡዑ ለሠርቅ፡ ነበበኒ አግዚአብሔር ወይቤለኒ፦
21
ወልደ ዕጓለ እመሕያው፡ ቀጥቀጥኩ በመዝራዕቶ ለፈርዖን ንጉሠ ግብፅ፡ ወናሁ አነ ጥብልልት በዘትትፌወስ እንዘ እስርት በወርቅ ወጥበልልት፡ ከመ ትጽናዕ ለእሂዘ ሰይፍ።
22
በእንተዝ ከመዝ ይቤ እግዚአብሔር እግዚእ፦ ናሁ አነ ላዕለ ፈርዖን ንጉሠ ግብፅ ወእቀጠቅጥ መዝራዕቶ ዘጸንዐት ወዘተቀጥቀጠት፡ ወአነግፎ ሰይፎ እምውስተ እዴሁ።
23
ወእዘርዎሙ ለግብፅ ውስተ አሕዛብ፡ ወእነጽሖሙ ውስተ በሐውርት።
24
ወአጸንዕ ወዝራዕቶ ለንጉሥ ባቢሎን፡ ወእሜጥዎ ሰያፍየ ውስተ እዴሁ፡ ወእቀጠቅጥ መዝራዕቶ ለፈርዖን፡ ወይግዕር ቅድሜሁ ገዐረ ቅቱል።
25
ወአጸንዕ መዝራዕቶ ለንጉሠ ባቢሎን ወመዝራዕተ ፈርዖንሰ ይወድቅ፡ ወየአምሩ ከመ አነ እግዚአብሔር ሶበ መጠውኩ ሰይፍየ ውስተ እዴሁ ለንጉሠ ባቢሎን፡ ወይሰፍሓ ላዕለ ምድረ ግብፅ።
26
ወእዘርዎሙ ለግብፅ ውስተ አሕዛብ ወእነጽሖሙ ውስተ በሐውርት፡ ወየአምሩ ኵሎሙ ከመ አነ ውእቱ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 31
1
ወኮነ በዓሠርቱ ወአሐዱ ዓመት በሣልስ ወርኅ አመ ርእሰ ሠርቀ ወርኅ፡ ነበበኒ አግዚአብሔር ወይቤለኒ፦
2
ወልደ ዕጓለ እመሕያው፡ በሎ ለፈርዖን ንጉሥ ግብፅ ወለብዝኁ መነ ትመስል በዕበይከ።
3
ናሁ አሶር አርዘ ሊባኖስ፡ ዘሠናይ ሠርፁ ወጽፉቅ ጽላሎቱ ወነዊኅ ቆሙወይበጽሕ ደመናተ ርእሱ፡ ወኮነ ርእሱ በማእከለ አዕዋም ጽፉቅ።
4
ማይ ሐፀኖ ወቀላይ አልሐቆ ወአፍላግ የሐውሩ ዓውደ ተክሉ፡ ወፈነወ ወሐይዝቲሁ ውስተ ኵሉ ዕፀወ ገዳም።
5
በእንተዝ ተለዐለ ቆሙ እምኵሉ ዕፀወ ገዳም፡ ወበዝኃ አዕጹቂሁ ወኖኀ ሠርፁ እምዝኀ ማይ ዘፈነዎ።
6
ወአጽለሉ በአዕጹቂሁ ኵሉ አዕዋፈ ሰማይ፡ ወእምታሕተ ቄጽሉ ተዋለዱ ኵሉ አራዊተ ገዳም፡ ወነበሩ በጽላሎቱ ኵሎሙ አሕዛበ ብዙኃን።
7
ወሠነየ በዕበዩ ወበብዝኀ አዕጹቂሁ፡ እስመ ኮነ ሥረዊሁ ኀበ ማይ በዙኅ።
8
ዕፀ ቄጵሮስሰ ኢይትዔረዩ ውስተ ዘገነተ እግዚአብሔር ወዕፀ ጴጥስያ ዘአልቦ ዘይመስሎ ወኢውላጤ ለአዕፁቂሁ ወይከውን ከመ ሠርፁ እምኵሉ ዕፅ ዘውስተ ዘገነተ እግዚአብሔር።
9
ወኵሉ ዕፅ ዘገነት አምላክ ኢተመሰሎ በሥኑ እምብዝኀ ሠርፁ፡ ወቀንኡ ዲቤሁ ኵሉ ዕፀወ ገነት ዘትፍሥሕት ዘእግዚአብሔር።
10
በበበይነ ዝንቱ ከመዝ ይቤ እግዚአብሔር እግዚእ፦ እስመ ተለዐለ ቆምከ፡ ወበጽሐ ርእስከ እስከ ደመና፡ ወተዐበየ ልቡ በልዕልናሁ።
11
ርኢኩ ትዕቢቶ ወመጠውክዎ ውስተ እደ ጽኑዐ መላእክት አሕዛብ፡ ወአወፃእክዎ።
12
ወገዘምዎ ነኪራን ኃያላነ አሕዛብ ወነጽሕዎ፡ ወወድቁ ዕፀዊሁ ውስተ አድባር ወውስተ ኵሉ ቄላት፡ ወተቀጥቀጣ አዕጹቂሁ ውስተ ኵሉ አንቅዕተ ምድር፡ ወወረዱ እማኅደሪሆሙ ወጽላሎተ ኵሎሙ ሠራዊተ አሕዛባ ምድር።
13
ወገፍትዕዎ ይኅድሩ ኵሉ አዕዋፈ ሰማይ ዲበ ድቀቱ፡ ወመጽኡ ኵሉ አራዊተ ገዳም ውስተ ጕንዱ።
14
ከመ ኢይኑኅ ቆሙ ለኵሉ ዕፀወ ማይ፡ ወኢይብጻሕ ርእሱ ማእከለ ደመናት፡ ወኢይቁሙ ጽኑዓነ በኑኆሙ ኵሉ ሰተይተ ማይ፡ እስመ ኵሎሙ ምጥዋን ለሞት፡ ውስተ ምድር ታሕቲት ማእከለ ደቂቀ አዳም ምስለ እለ ይወርዱ ውስተ ግብ።
15
ከመዝ ይቤ አዶናይ እግዚአብሔር፦ በዕለተ ርደቱ ሲኦለ አልሐውኩ ወከደንኩ ላዕሌሁ ቀላየ፡ ወአቀምኩ አፍላጋቲሀ ወተከልዑ ማያት ብዙኃን፡ አጽለምኩ ቦቱ ሊባኖሰ፡ ወኵሉ ዕፀወ ገዳም ተሀውኩ ላዕሌሁ።
16
ወእምድምፀ ድቀቱ አርዐድኩ አሕዛበ ሶበ አውረድክዎ ሲኦለ ምስለ እለ ይወርዱ ውስተ ግብ፡ ወተፈሥሑ በምድር ታሕቲት፡ ኵሉ ዕፀወ ዔዴን ኅሩያነ ወሠናያነ ሊባኖስ።
17
እስመ እሙንቱኒ ወረዱ ምስሌሁ ሲኦለ ኀበ ቅቱላን በኲናት፡ ወመዝራዕቱሂ እለ ነበሩ በጽላሎቱ ማእከላ አሕዛብ።
18
መነ ትመስል በክብር ወበዕበይ፡ ከመዝ በዕፀወ ዔዴን? ወትወርድ ምስለ ዕፀወ ዔዴን ውስተ ምድር ታሕቲት፡ ወትሰክብ ማእከለ ቄላፋን ምስለ ቅቱላን በሰይፍ፡ ውእቱ ፈርዖን ንጉሥ ግብፅ ወኵሉ ሕዘቢሁ፡ ይቤ እግዚአብሔር እግዚእ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 32
1
ወኮነ አመ ዓሠርቱ ወክልኤቱ ዓመት ዘዓሥር ወክልኤቱ ወርኅ አመ ሠርቀ ወርኅ፡ ነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ ንሣእ ሰቆቃ ወላዕለ ፈርዖን ንጉሠ ግብፅ ወበሎ፦ አንበሳ አሕዛብ መሰልከ ወአንተ ወከመ ከይሲ ዘውስተ ባሕር፡ ወትወግኦሙ ለአፍላግ፡ ወተሐምጎሙ ማዮሙ በእገሪከ ወትከይዶሙ በሰኰናከ።
3
ከመዝ ይቤ እግዚአብሔር እግዚእ፦ እዌሩ ላዕሌክ መሥገርተ በማእከለ ብዙኃን ማኅበረ አሕዛብ፡ ወአወጽአከ በመሥገርትየ።
4
ወእነጽሐከ በውስተ ምድር ወእገድፈከ ውስተ ገጸ ገዳም፡ ወአነብር ዲቤከ ኵሎ አዕዋፈ ሰማይ፡ ወአጸግቦሙ እምኔከ ለኵሎሙ አራዊተ ገዳም።
5
ወአነብር በድንከ ውስተ አድባር፡ ወእመልእ ቈላተ በክምርከ።
6
ወእሠቅያ ለምድረ ምጽላልከ እምደምከ፡ ወለአድባርኒ፡ ወይመልዑ አንቅዕት እምኔከ።
7
ወአመ ጠፋእከ እከድን ሰማያተ ወአጸልም ከዋክብቲሆሙ፡ ወእሤውር ፀሐየ በደመና፡ ወወርሓኒ ኢያርኢ ብርሃኖ።
8
ወአጸልም ላዕሌከ ኵሎ ብርሃናተ ሰማይ እለ ያበርሁ፡ ወእፌኑ ጽልመተ ውስተ ምድርከ ይቤ እግዚአብሔር እግዚእ።
9
ወአሀውክ ዲቤከ ልበ ብዙኃን አሕዛብ፡ ከመ ይሰዱ ፄዋከ ብሔረ አሕዛብ ውስት አምዳሮት ዘኢተአምሮሙ።
10
ወአነክር ዲቤከ አሕዛበ ብዙኃን፡ ወነገሥቶሙኒ ይደንግፁ ወይፈርሁ ላዕሌከ ፍርሃተ ሶበ አስረርኩ ሰይፍየ ቅድሜሆሙ፡ ወይርዕዱ ለለሰዓቱ አሐዱ አሐዱ በእንተ ነፍሱ በዕለተ ድቀትከ።
11
እስመ ከመ ይቤ እግዚአብሔር እግዚእ፦ ኲናትየ ንጉሠ ባቢሎን ትመጽአከ መጥባሕቶሙ ለእለ ያርብህ።
12
በሰይፈ ኃያላን አወድቅ ሕዘቢከ፡ ኵሎሙ እኩያነ አሕዛብ፡ ወይትዔገሉ ትዕቢቶ ግብፅ፡ ወይትቀጠቀጥ ኵሉ ኃይላ።
13
ወእቀትል ኵሎ እንስሳሃ እምላዕለ ማይ ብዙኀ፡ ወኢየሐውራ እንከ እግረ ሰብእ ወኢይከይዳ ሰኰና እንስሳ።
14
አሜሃ አጸሪ ማዮሙ ውእቱ አሚረ፡ ወአውሕዝ አፍላጊሆሙ ከመ ቅብዕ፡ ይቤ አዶናይ እግዚአብሔር እግዚእ።
15
ወአመ ረሰይክዋ ለምድረ ግብፅ በድወ፡ ወማሰነት ምድር በምልኣ፡ ወቀሠፍኩ ኵሎ ዘይነበር ባቲ፡ ወየአምሩ ከመ አነ ውእቱ እግዚአብሔር።
16
ሰቆቃው ውእቱ ወያስቆቅውዎ፡ ወያስቆቅዋሁ አዋልደ አሕዛብ ለግብፅ ወይበክያሁ ለኵሉ ኃይሉ፡ ይቤ እግዚአብሔር እግዚእ።
17
ወኮነ በዓሠርቱ ወክልኤቱ ዓመት በቀዳሚ ወርኅ አመ ዐሡር ወሐሙሱ ለሠርቅ አመ ገሀሁ ነበበኒ እግዚአብሔር ወይቤለኒ፦
18
ወልደ ዕጓለ እመሕያው፡ ብክዮ ለኃይለ ግብፅ፡ ወአውርድ ኪያሃ ወአዋልደ አሕዛብ ወይዌርዋሃ ኅበ በርቢር በውስተ ባሕር ምስለ እለ ይወርዱ ውስተ ግበብ እምነ ማይ ብዙኅ።
19
ረዱ፡ እምነ መኑ ትኄይሲ? ረዲ ወስክቢ ምስለ ቈላፋን።
20
ይወድቁ ማእከለ ቅቱላን በኲናት፡ ተወህበት ለሰይፍ ሰሐቡ ኪያሃ ወኵሎ ሕዘቢሃ።
21
ወይነግርዎ መላእክተ ያርብሕ እማእከለ ሲኦል ምስለ እለ ይትራድእዎ፡ ወረዱ ወሰከቡ ቁላፋን ቅቱላነ ሰይፍ።
22
ህየ አሶር ወኵሉ ተዓይኒሁ ቅቱላን ኵሎሙ ተመውኡ በህየ ወወረውዎሙ ውስተ ባሕር ውስተ ቀላየ ግብ፡ ወተዓይኒሆሙኒ ዓውደ መቃብሪሆሙ ኵሎሙ ቅቱላን እለ ወድቁ በኲናት።
23
እለ ረሰዩ መቃብሪሆሙ በጽንፈ ዐዘቅት፡ ወሀለዉ ሕዝባ ዓውደ መቃብራ፡ ኵሎሙ ቅቱላን እለ ወድቁ በሰይፍ፡ እለ ወሀቡ ፍርሃቶሙ በምድረ ሕያዋን።
24
ወህየ ኤላም ወኵሉ ኃይሉ ዓውደ መቃብሩ፡ ወኵሎሙ ቅቱላን እለ ወድቁ በኲናት፡ እለ ወረዱ ቈላፋነ ውስተ ቀላየ ምድር ታሕቲት፡ እለ ረሰዩ ፍርሃቶሙ በምድረ ሕያዋን ወነሥኡ ኀፍረቶሙ ምስለ እለ ይወርዱ ውስተ ግብ።
25
ወረሰዩ ላቲ ምስካባ ማዕከለ ቅቱላን ምስለ ኵሉ ሕዝብ ዓውደ መቃብር፡ ኵሎሙ ቈላፋን ቅቱላነ ሰይፍ እስመ ረሰዩ ፍርሃቶሙ በምድረ ሕያዋን ወነሥኡ ኀፍረቶሙ ምስለ እለ ይወርዱ ውስተ ግብ፡ ወይትወሀባ በማእከለ ቅቱላን።
26
ህየ ሞሳሕ ወቶቤል ወኵሎሙ ሠራዊቶሙ ዓውደ መቃብሪሆሙ፡ ወኵሎሙ ቈላፋን ቅቱላነ በኲናት ወበመጥባሕት፡ እለ አግብኡ ፍርሃቶሙ ውስተ ምድረ ሕያዋን።
27
ወኢሰከበ ምስለ እለ ያርብሕ ወዱቃን እምቈላፋን፡ እለ ወረዱ ሲኦል በንዋየ ርእሶሙ፡ ወረሰዩ ሰይፎሙ ታሕተ ርእሶሙ፡ ወኮነት ኃጢአቶሙ ዲበ ዐፅሞሙ፡ እስመ ፍርሃት ኃያላን በምድረ ሕያዋን።
28
ወአንተኒ ትትቀጠቀጥ ማእከለ ቈላፋን፡ ወትሰክብ ምስለ ቅቱላን በመጥባሕት።
29
ወህየ ኤዶም ወነገሥታ፡ ወኵሎሙ መላእክቲሃ እለ ተውህቡ በኃይሎሙ ቅቱላነ በኲናት፡ እሙንቱ ይሰክቡ ምስለ ቈላፋን ወምስለ እለ ይወርዱ ውስተ ግብ።
30
ህየ መላእክተ ስሜን ኵሎሙ ወኵሉ ሲዶና፡ እለ ወረዱ ምስለ ቅቱላን በፍርሃቶሙ፡ ወተኀፍሩ እምኃይሎሙ፡ ወሰከቡ ቈላፋነ ምስለ ቅቱላን በኲናት፡ ወነሥኡ ኀፍረቶሙ ምስለ እለ ይወርዱ ውስተ ግብ።
31
ኪያሆሙ ይሬኢ ፈርዖን ወይትናዘዝ ምስል ኵሉ ሕዘቢሁ ቅቱላነ ሰይፍ ፈርዖን ወኵሉ ኃይሉ ይቤ እግዚአብሔር እግዚእ።
32
እስመ ወሀብኩ ፍርሃትየ በምድረ ሕያዋን፡ ወይሰክብ ማእከለ ቁላፋን ምስለ ቅቱላን በኲናት ፈርዖን ወኵሉ ሕዘቢሁ ይቤ እግዚአብሔር እግዚእ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 33
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ ንግሮሙ ለደቂቀ ሕዝብከ ወበሎሙ፦ ሶበ አመጽእ ኲናት ላዕለ ምድር፡ ወነሥኡ ሕዝበ ምድር አሐደ ብእሴ እምጽነፊሆሙ ወረሰይዎ ሎሙ ሰብአ ዐይን።
3
ወርእየ ኲናት ትመጽእ ላዕለ ምድር ወነፍሐ በቀርን፡ ወአስተዐቅቦሙ ለሕዝብ።
4
ወሰምዐ ቃለ ቀርን ዘይሰምዕ ወኢተግኅሠ ወኢተዓቅበ፡ ወመጽአት ኲናት ወረከበቶ ይገብእ ደሙ ዲበ ርእሱ።
5
ዘሰምዐ ቃለ ቅርን ወኢተግኅሠ ወደም ይሠወጥ ላዕሌሁ ወዝንቱሠ ዘተግኅሠ፡ ወዘሰ ተዓቅበ አድኀነ ነፍሶ።
6
ወሰብአ ዓይንሰ ለእመ ርእየ ኲናተ ዘትመጽእ ወኢተአምረ በቃለ ቀርን፡ ወኢተግኅሡ ሕዝብ፡ ወመጽአት ኲናት ወነሥአት ነፍሰ እምኔሆሙ፡ ውእቱ ይትነሣእ በኃጢአቱ፡ ወደሞ እትኃሠሥ እምእደ ሰብአ ዓይን።
7
ወአንተ ወልደ ዕጓለ እመሕያው፡ ሰብአ ዓይን ረሰይኩከ ለቤተ እስራኤል፡ ትስማዕ ቃለ እምአፉየ ወታስተዓቅቦሙ እምኔየ።
8
ሶበ እቤሎ ለኃጥእ፦ ኦ ኃጥእ ሞተ ትመውት ወኢነገርኮ ከመ ይትዓቀበ ኃጥእ እምፍኖቱ ውእቱ ኃጥእ ይመውት በኃጢአቱ ወደሞ እትኃሠሥ እምእዴከ።
9
ወአንተሰ ሶበ አስተዐቀብኮ ለኃጥእ እምፍኖቱ ከመ ይትመየጥ እምኔሃ ወኢተመይጠ እምፍኖቱ ውእቱ ይመውት በኃጢአቱ ወአንተ አድኃንከ ነፍሰከ።
10
ወአንተ ወልደ ዕጓለ እመሕያው፡ በሎሙ ለቤተ እስራኤል፦ ከመዝ ትነቡ ወትብሉ፦ እስመ አበሳነ ወኃጢአትነ ላዕሌነ፡ ወቦቱ ንትመሶ፡ ወእፎ ነሐዩ?
11
በሎሙ፦ ሕያው አነ ይቤ አዶናይ እግዚአብሔር፦ ከመ ኢይፈቅድ ይሙት ኃጥእ፡ ዳእሙ ከመ ይነስሕ ወይኅድግ ፍኖተ እኪተ ወይትመየጥ ኃጥእ እምፍኖቱ ወይሕየው፡ ተመየጡ ተመየጡ እምፍኖትክሙ እኩይ፡ ወለምንት ትመውቱ ኦ ቤተ እስራኤል።
12
ወአንተ ወልደ ዕጓለ እመሕያው፡ በሎሙ ለደቂቀ ሕዝብከ፦ ጽድቁ ለጻድቅ ኢታድኅኖ በዕለተ አበሳሁ፡ ወጻድቅኒ ኢይክል ሐይወ ባቲ በዕለተ ኃጢአቱ።
13
ሶበ እቤሎ ለጻድቅ፦ ሕይወተ ተሐዩ፡ ወውእቱ ተአመነ በጽድቁ ወገበረ ኃጢአተ፡ ኩላ ጽድቁ ኢትዘከር ሎቱ፡ ወይመውት ቦቱ በኃጢአቱ ዘገበረ።
14
ወሶበ እቤሎ ለኃጥእ፦ ሞተ ትመውት፡ ወነስሐ እምኃጢአቱ ወገብረ ፍትሐ ወጽድቀ፣
15
ወአብአ አኅዘ ዝኩ ኃጥእ፡ ወፈደየ ዘኄዶ ወሖረ በትእዛዝ ሕይወት ዘእንበለ ይግበር ኃጢአተ፡ ሕይወተ የሐዩ ወኢይመውት በኃጢአቱ ዘአበሰ።
16
ወኵሉ ኃጢአቱ ዘገብረ ኢትዘከር ሎቱ፡ እስመ ገብረ ፍትሐ ወጽድቀ ወቦቱ የሐዩ።
17
ወይብሉ ደቂቀ ሕዝብከ፦ ኢኮነ ርቱዐ ፍኖቱ ለእግዚአብሔር፡ ወፍኖቶሙሰ ለእሙንቱ ኢኮነ ርቱዐ።
18
ለእምከመ ተመይጠ ጻድቅ እምጽድቁ ወገብረ ኃጢአተ ይመውት ቦቱ።
19
ወለእመ ተመይጠ ኃጥእ እምኃጢአቱ ወገብረ ፍትሐ ወጽድቀ ውእቱ የሐዩ ቦቱ።
20
ወዝንቱ ዘይብሉ ቤተ እስራኤል፦ ኢኮነ ርቱዐ ፍኖተ እግዚአብሔር፡ ለለአሐድ በከመ ፍኖቱ እኴንነክሙ ኦ ቤተ እስራኤል።
21
ወኮነ በዓሠርቱ ወክልኤቱ ዓመት እምዘተፄወውነ በዐሥር ወርኅ አመ ሐሙሱ ለሠርቅ፡ መጽአ ኀቤየ ዘድሕነ እምኢየሩሳሌም እንዘ ወይቤለኒ፦ ተቀሥፈት ሀገር።
22
ወኮነት እደ እግዚአብሔር ላዕሌየ ፍና ሠርክ እምቅድመ ይምጻእ ውእቱ ዘድሐነ፡ ወፈትሐ አፉየ እስከ መጽአ ኀቤየ በጽባሕ፡ ወተፈትሐ አፉየ።
23
ወነበበኒ እግዚአብሔር ወይቤለኒ፦
24
ወልደ ዕጓለ እመሕያው፡ እሉ እለ ይነብሩ በአድያማተ እስራኤል እለ ማሰና፡ ነበቡ እንዘ ይብሉ፦ አብርሃም አሐዱ ውእቱ ወረሳ ለምድር፡ ወንሕነ ብዙኃን ለነ ተውህበት ምድር ርስተ።
25
በእንተዝ በሎሙ፦ ከመዝ ይቤ አዶናይ እግዚአብሔር፦ ትበልዑ ምስለ ደም፡ ወታነሥኡ ዐይነክሙ ኀበ ጣዖትክሙ፡ ወትክዕዉ ደመ፣ ወምድረኑ ትወርሱ?
26
ቆምክሙ በኲናትክሙ፡ ወገበርክሙ ርኵሰ፡ ወኵሉ አሐድ እምኔክሙ አርኰሰ ብእሲተ ቢጹ፣ ወምድረኑ ትወርሱ?
27
ወበእንተዝ ከመዝ ትብሎሙ፦ ከመዝ ይቤ አዶናይ እግዚአብሔር፦ ሕያው አነ ከመ እለ በምድር ሙስንት ይወድቁ በሰይፍ፡ ወለእለሂ ውስተ ገጸ ገዳም እሁቦሙ መብልዐ ለአራዊት፡ ወእለሂ ውስተ ጥቅም ወበዓታት ይመውቱ በብድብድ።
28
ወእሬስያ ለምድር በዳ ወበድወ፡ ወይፀራዕ ትዕቢተ ኃይላ፡ ወይስኑ አድባረ እስራኤል ኀበ አልቦ ኀላፊ።
29
ወየአምሩ ከመ አነ እግዚአብሔር፡ ሶበ ረሰይክዋ ለምድር በዳ ወበድወ በእንተ ኵሉ ርኵሶሙ ዘገብሩ።
30
ወአንተ ወልደ ዕጓለ እመሕያው፡ ደቂቀ ሕዝብከ ይትናገሩ ብከ በኀበ አረፍት ወበዴዴያተ አብያት፡ ወይትናገር አሐዱ ምስለ ካልኡ ወብእሲ ምስለ እኍሁ እንዘ ይብል፦ ንሑር ወንስምዕ ዘይቤ እግዚአብሔር።
31
ወይመጽኡ ኀቤከ ከመ ምጽአተ ሕዝብ፡ ወይነብሩ ሕዝብየ ቅድሜከ ወይሰምዑ ቃለከ ወኢይገብርዎ፡ እስመ ሐሰት ውእቱ ውስተ አፉሆሙ፡ ወጣዖተ ይተሉ ልቦሙ።
32
ወኮንከ ሎሙ ከመ ማኅሌት ፍትው ሠናየ ቃል፡ ወሐዋዘ መዝሙር፡ ወይሰምዑ ቃለከ ወኢይገብርዎ።
33
ወሶበ መጻእከ ይብሉከ፦ ናሁ መጽአ፡ ወየአምሩ ከመ ሀሎ ነቢይ በማእከሎሙ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 34
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ ተነበይ ላዕለ ኖሎተ እስራኤል፡ ተነበይ ወበሎሙ ለኖሎት፦ ከመዝ ይቤ አዶናይ እግዚአብሔር፦ አሌ ሎሙ ለኖሎት እስራኤል እለ ኮኑ ኖለተ ርእሶሙ፡ አኮኑ አባግዕየ ይርዕዩ።
3
ትበልዑ ስብሐ፡ ወትለብሱ ፀምረ፡ ወትዘበሑ ስቡሐ፡ ወአባግዕየ ኢይርዕዩ።
4
ዘደክመሂ ኢታጸንዑ፡ ወዘቈስለሂ ኢትፌወሱ፡ ወዘኃጥአ ኢትረድኡ፡ ወዘተሰብረ ኢትሔድሱ፡ ወዘጐየ ኢትመይጡ፡ ወዘተገድፈ ኢተኃሥሡ፡ ወትቀንይዎሙ በኃይል ወበጽንዕ።
5
ወይዘርዉ ኣባግዕየ በኃጢአ ኖሎት፡ ወኮና መብልዐ ለኵሉ አራዊተ ገዳም ወነፍጻ።
6
ወተዘርዋ አባግዕየ ውስተ ኵሉ አድባር ወዲበ ኵሉ አውግር ነዋኃት ወውስተ ኵሉ ገጸ ምድር ወተዘርዉ አባግዕየ፡ ወአልቦ ዘየኃሥሦሙ ወአልቦ ዘይመይጦሙ።
7
ወበእንተዝ ስምዑ ኖሎት ቃለ እግዚአብሔር፦
8
ሕያው አነ፡ ይቤ እግዚአብሔር እግዚእ፣ እስመ ተማህረካ ወኮና አባግዕየ መብልዐ ለኵሉ አራዊተ ገዳም በኃጢአ ኖሎት፡ ወኢየኃሥሡ ኖሎት አባግዕየ፡ ወረዓዩ ርእሶሙ ኖለት ባሕቲቶሙ፡ ወኢይርፅዩ አባግዕየ።
9
ወበእንተዝ ኖሎት ስምዑ ቃለ እግዚአብሔር፤
10
ከመዝ ይቤ እግዚአብሔር እግዚእ፦ ናሁ አነ ላዕለ ኖሎት፡ ወእኃሥሥ አባግዕየ እምእደ ኖሎት ወእስዕሮሙ እምርዕየተ አባግዕየ፡ ወኢይርዕይዎን እንከ ኖሎት ለአባግዕየ፡ ወአድኅን አባግዕየ እምአፉሆሙ፡ ወኢይከውናሆሙ ሲሳዮሙ።
11
እስመ ከመዝ ይቤ እግዚአብሔር እግዚእ፦ ናሁ አነ አኃሥሥ አባግዕየ ወአስተጋብኦን ወአስተፋቅዶን።
12
በከመ የኃሥሥ ኖላዊ አባግዒሁ ወመርዔቶ በዕለተ ሀለወ ማእከለ አባግዒሁ ዝርዋት፡ ከማሁ አኃሥሥ አባግዕየ፡ ወአነግፎሙ እምኵሉ መካናት እለ ነፍጹ ህየ በዕለተ ደመና ወቆባር።
13
ወአወጽኦሙ እምአሕዛብ ወአስተጋብኦሙ እምነ ኵሉ በሐውርት ወእወስዶሙ ውስተ ብሔሮሙ ወእርዕዮሙ፡ ውስተ አድባረ እስራኤል ውስተ ቆላት በውስተ ኵሉ በሐውርተ ምድር።
14
ወእርዕዮሙ በምርዓይ ሠናይ፡ ወይከውን ሕዝአቶሙ በደብረ እሰራኤል ልዑል፡ ህየ ይትዓየማ በፂዖት ሠናይ፡ ወበምርዓይ ስቡሕ ይትረዓያ ውስተ አድባረ እስራኤል።
15
ወለልየ እርዕዮሙ ለአባግዕየ ወአነ አዐርፎሙ፡ ይቤ አዶናይ እግዚአብሔር።
16
አኃሥሥ ዘተገድፈ ወእመይጥ ዘጐየ፡ እሔድስ ዘተሰብረ፡ ወአጸንዕ ዘደክመ፡ ወአጠፍእ ዘሰብሐ ወዘጸንዐ ወእርዕዮሙ በፍትሕ።
17
ወአንትሙ አባግዕየ ከመዝ ይቤ እግዚአብሔር እግዚእ፦ ናሁ አነ እትዋቀሶሙ ማእከለ አባግዕ ወበግዕት ወማእከለ አበሐኵ ወዳቤላት።
18
ኃዳጥኑ በኀቤክሙ ምርዓይ ሠናይ ዘትትርዐዩ፡ ወተረፈ ምርዓይክሙ ትከይዱ በእግሪክሙ፡ ወትሰትዩ ጽሩይ ማየ፡ ወዘተርፈ ተሐምግዎ በእግሪክሙ።
19
ወአባግዕየስ ይትርዓያ በዘኬድከሙ በእግሪክሙ ወታስትይዎን ማየ ዘሐመግሙ በእግሪክሙ።
20
ወበይነ ዝንቱ ከመዝ ይቤሎሙ አዶናይ እግዚአብሔር፦ ናሁ አነ እትዋቀስ ማእከለ በግዕ ጽኑዕ፡ ወማእከለ በግዕ ድኩም።
21
እስመ ትገፍዑ በገቦ ወበመትከፍ፡ ወትወግዑ ኵሎ ድኩመ በቀርንክሙ፡ እስከ አመ ዘረውክምዎን አፍአ።
22
ወአድኅን አባግዕየ ወኢይከውና እንከ ምህርካ፡ ወአስተዋቅስ ማእከለ በግዕ ወበማእከለ በሐኵ።
23
ወአቀውም ሎሙ አሐደ ኖላዌ ወይርዕዮሙ ዳዊትሃ ገብርየ ውእቱ ይርዕዮሙ፡ ወውእቱ ይከውን ኖላዊሆሙ።
24
ወአነ እግዚአብሔር እከውኖሙ አምላከ፡ ወዳዊት ገብርየ መልአከ በማእከሎሙ አነ እግዚአብሔር ነበብኩ።
25
ወእትካየድ ሎሙ ኪዳን ሰላም፡ ወአጥፍእ አርዌ እኩይ እምድር፡ ወይነብሩ ገዳመ ተአሚኖሙ ወይነውሙ ውስተ ዖም።
26
ወእሬሲ ኪያሆሙ ወዓውደ ወዛርየ በረከተ፡ ወአወርድ ዝናመ በጊዜሁ፡ ወይከውን ዝናመ በረከት።
27
ወይሁብ ፍሬሁ ዕፀ ገዳም፡ ወምድርኒ ትሁብ ኃይለ፡ ወይሄልዉ ውስተ ምድሮሙ ተአሚኖሙ ወየአምሩ ከመ አነ እግዚአብሔር አመ ሰበርኩ አበትረ አርዑቶሙ፡ ወአንገፍክዎሙ እምእደ እለ ይቀንይዎም።
28
ወኢይከውኑ እንካ ምህርካ ለአሕዛብ፡ ወይነበሩ ተአሚኖሙ ወአልቦ ዘይጌርሞሙ።
29
ወአቀውም ሎሙ ተክለ ሰላም ወኢይመውቱ በረኅበ በውስተ ምድር ወኢያመነዝዝዎሙ እንከ አሕዛብ።
30
ወየአምሩ ከመ አነ እግዚአብሔር አምላኮሙ ምስሌሆሙ ወእሙንቱ ሕዝብየ ቤት እስራኤል፡ ይቤ አዶናይ እግዚአብሔር።
31
ወአንትሙ አባግዕየ አባግዐ ምርዔትየ፡ ሰብእ አንትሙ ወአነ እግዚአብሔር አምላክክሙ፡ ይቤ እግዚአብሔር እግዚእ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 35
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ ሚጥ ገጸከ ኀበ ደብረ ሴይር፡ ወተነበይ ላዕሌሁ።
3
ወበሎ፦ ከመዝ ይቤ እግዚአብሔር እግዚእ፦ ናሁ አነ ላዕሌከ ደብረ ሴይር፡ ወእሰፍሕ እዴየ ላዕሌከ ወእሬስየከ በዳ ወበድወ።
4
ወእሬስዮን በድወ ለአህጉሪከ፡ ወትከውን በድወ ወተአምር ከመ አነ እግዚአብሔር።
5
እስመ ኮንከ ፀረ ዓለም፡ ወቀነይኮሙ ለቤተ እስራኤል በእደ ፀር ወበመጥባሕት በመዋዕለ ምንዳቤሆሙ ለጊዜ ዓመፃ ደኃሪት።
6
በእንተ ዝንቱ ሕያው አነ ይቤ እግዚአብሔር እግዚእ፦ ከመ እሬስየከ ለደም ወደም ይዴግነከ፡ በከመ ላዕለ ደመ አበስከ ደም ይዴግነከ።
7
ወእሬስዮ በዳ ለደብረ ሴይር ወይማስን ወአጠፍእ እምኔሁ ኃላፌ ወነባሬ ወአጠፍእ ሰብአ ወእንስሳ።
8
ወይበዝኃ አብድንት ውስተ አውግሪከ ወቈላቲከ ወውስተ ኵሉ ገዳምከ ይወድቁ ቅቱላን በመጥባሕት በውስቴትከ።
9
ወእሬስየከ በዳ ዘለዓለም ወአልቦ ዘይነብር ውስተ አህጉሪከ፡ ወተአምሩ ከመ አነ ውእቱ እግዚአብሔር።
10
እስመ ትቤ ክልኤቱ አሕዛብ ወክልኤቱ በሐውርት ዚአየ እሙንቱ ወእወርሶሙ እስመ ትቤ እግዚአብሔር ህየ ኢሀሎ።
11
በእንተ ዝንቱ ሕያው አነ፡ ይቤ እዛዚአበሔር እግዚእ፡ አነ እሬስየከ በከመ መዓትከ ወበከመ ቅንአትከ ዘገበርከ ወይትዓወቀከ አመ ኰነንኩከ።
12
ወተአምር ከመ አነ ውእቱ እግዚአብሔር እግዚእ፡ ሰማዕኩ ዘትቤ ቃለ ጽርፈትከ እስመ አድባረ እስራኤል ወአሕቃላቲሃ እንዘ ትበል፦ ማሰኑ ወተውህቡ ለነ መበልዐ።
13
ወአዕበይክሙ አፉክሙ ላዕሌየ ወአብዛኅክሙ ላዕሌየ ነገረክሙ፡ ወአነ ሰማዕኩ።
14
ከመዝ ይቤ እግዚአብሔር እግዚእ፦ አመ ይትፌሣሕ ኵሉ ምድር ኪያከ አማስነከ።
15
ከመ ተፈሣሕከ በርስቶሙ ለቤተ እስራኤል በእንተ ዘማሰነ ከማሁ እገብር ላዕሌከ፡ መዝበረ ትከውን ደብረ ሴይር ወትጠፍእ ኵላ ኤዶም፡ ወየአምሩ ከመ አነ ውእቱ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 36
1
ወአንተ ወልደ ዕጓለ እመሕያው፡ ተነበይ ለአድባረ እስራኤል፡ ወበል፦ አድባረ እስራኤል ስምዑ ቃለ እግዚአብሔር።
2
ከመዝ ይቤ አግዚአብሔር እግዚእ፦ እስመ ይቤ ፀርክሙ ላዕሌክሙ እንቋዕ፡ ወእለ ልዑላን እምዓለም ኮኑ ለነ ርስተ።
3
በእንተዝ ተነበይ ሎሙ ወበሎሙ፦ ከመዝ ይቤ እግዚአብሔር እግዚእ፦ እስመ ማሰንክሙ ወተውኅጥክሙ እምዓውደ ከመ ትኩኑ ርስተ ለተረፈ አሕዛበ፡ ወዐረዳሙ ዲበ ከናፍረ ልሳን ወጽዕለተ ሕዝብ።
4
በእንተ ዝንቱ ስምዑ ቃለ እግዚአብሔር አድባረ እስራኤል፦ ከመዝ ይቤ እግዚአብሔር እግዚእ፡ ለአድባር ወለአውግር ለአንቅዕት ወለቈላት፡ ወለእለ መዝበሩ ወማሰኑ ወለአህጉር ኅዱጋት፡ እለ ኮና በርበረ ወሥላቀ ለተረፈ አሕዛብ እለ ዓውዶሙ።
5
በእንተዝ ከመዝ ይቤ እግዚአብሔር እግዚእ፦ ከመ በእሳተ ቅንአትየ ነበብኩ ላዕለ ተረፈ አሕዛብ ወዲበ ኵሉ ኤዶምያስ እለ ረሰይዋ ለምድርየ ርስቶሙ በኵሉ ትፍሥሕተ ልብ ወበምናኔ ነፍስ፡ ከመ ይስድድዋ ወይበርብርዋ።
6
በእንተዝ ተነበይ ላዕለ ምድረ እስራኤል፡ ወበሎሙ ለአድባር ወለአውግር፡ ለአንቅዕት ወለቈላት፡ ከመዝ ይቤ እግዚአብሔር እግዚእ፦ ናሁ አነ ነበብኩ በመዓትየ ወበቅንአትየ፡ እስመ ነሣእክሙ ጽዕለተ አሕዛብ።
7
በእንተዝ ከመዝ ይቤ እግዚአብሔር እግዚእ፦ አነ አንሣእኩ እዴየ ከመ አሕዛብ እለ ዓውድክሙ እሙንቱ ይንሥኡ ኃፍረቶሙ።
8
ወአንትሙሰ አድባረ እስራኤል ትሁቡ አዕጹቂክሙ ወትነሥኡ ፍሬያቲክሙ ለሕዝብየ እስራኤል፡ እስመ ቀርቡ ይምጽኡክሙ።
9
እስመ ናሁ አነ ምስሌክሙ፡ ወእትመየጥ ኀቤክሙ፡ ወትትቀነዩ ወትዘርኡ።
10
ወአበዝኀ ለክሙ ሰብአ ኵሎ ቤተ እስራኤል ወኵሎ፡ ወይትመየጡ አህጉር፡ ወይትሐነጻ እለ መዝበራ።
11
ወአበዝኅ ሎሙ ሰብአ ወእንስሳ፡ ወይበዝኅ ወይፈርዩ፡ ወአነብረክሙ ከመ ቀዳሚክሙ፡ ወአሤኒ ለክሙ እምትካትክሙ፡ ወተአምሩ ከመ አነ ውእቱ እግዚአብሔር።
12
ወአሐውር ላዕሌክሙ ሰብአ እስራኤልሃ ሕዝብየ፡ ወይወርስዋ ወትከውን ሎሙ ርስተ፡ እሙንቱ ይከውኑክሙ መኳንንቲክሙ ወኢይቀትሉ ውሉደክሙ ከመ ትኩኑ ለምክንያት ዳግም።
13
ከመዝ ይቤ አዶናይ እግዚአብሔር፦ እስመ ይቤሉክሙ በላዒተ ሰብእ አንቲ፡ ወኮንኪ መምከኒተ ሕዝብ።
14
በእንተዝ ኢትበልዒ እንካ ሰብአ ወኢታመክኒ ሕዝበኪ እንከ፡ ይቤ እግዚአብሔር እግዚእ።
15
ወኢያሰምዕ እንከ ላዕሌኪ ኃፍረተ አሕዛብ፡ ወኢትነሥኢ እንከ ጽዕለተ አሕዛብ፡ ወኢታመክኒ እንካ ሕዝበኪ፡ ይቤ እግዚአብሔር እግዚእ።
16
ወኮነ ቃለ እግዚአብሔር እግዚእ ኀቤየ ወይቤለኒ፦
17
ወልደ ዕጓለ እመሕያው፡ ቤተ እስራኤል አመ ነበሩ በምድሮሙ ወአርኰስዋ በፍኖቶሙ ወበምግባሮሙ፡ ከመ ርኵሰ ትክት ኮነ ፍኖቶሙ ቅድሜየ።
18
ወሦጥኩ መዓትየ ዲቤሆሙ በእንተ ደም ዘከዓዉ ውስተ ምድር ወአርኰስዋ ለምድር በጣዖቶሙ።
19
ወዘረውክዎሙ ውስተ አሕዛብ ወተዘርዑ በአምዳሮት፡ ወኰነንክዎሙ በከመ ፍኖቶሙ ወበከመ ጌጋዮሙ።
20
ወአመ ቦኡ ውስተ አሕዛብ እለ ቦኡ ህየ አርኰሱ ስምየ ቅዱሰ፡ እንዘ ይብልዎሙ፦ እሉ ሕዝበ እግዚአብሔር እሙንቱ ወወጽኡ እምድሮሙ።
21
ወመሐክዎሙ በእንተ ስምየ ቅዱስ ዘአርኰስዎ ቤት እስራኤል በውስተ አሕዛብ ኀበ ቦኡ ህየ።
22
በእንተዝ በሎሙ ለቤተ እስራኤል፦ ከመዝ ይቤ እግዚአብሔር እግዚእ፦ አኮ በእንቲአክመ ዘእገብር አነ ኦ ቤተ እስራኤል፡ ዳእሙ በእንተ ስምየ ቅዱስ ዘአርኰስክሙ በውስተ አሕዛብ ኀበ ቡእክሙ ህየ።
23
ወእቄድስ ስምየ ቅዱስ ዘአርኵሰ በውስተ አሕዛብ ዘአርኰስክሙ በማእከሎሙ፡ ወየአምሩ አሕዛብ ከመ አነ እግዚአብሔር፡ ይቤ አዶናይ እግዚአብሔር፣ ሶበ ተቀደስኩ ብክሙ በቅድሜሆሙ።
24
ወእነሥአክሙ እምአሕዛብ፡ ወአስተጋብአክሙ እምኵሉ አምዳሮት ወአበውአክሙ ውስተ ምድርክሙ።
25
ወእነዝኀክሙ በማይ ንጹሕ ወትነጽሑ፡ እምኵሉ ርኵስክሙ ወአነጽሐክሙ እምኵሉ ጣዖትክሙ።
26
ወእሁበክሙ ልበ ሐዲሰ፡ ወመንፈሰ ሐዲሰ እወዲ ላዕሌክሙ፣ ወአውጽእ ልበ እብን እምሥጋክሙ ወእሁበክሙ ልበ ዘሥጋ።
27
ወእወዲ መንፈስየ ላዕሌክሙ፡ ወእሬስየክሙ ከመ ትሑሩ በሥርዓትየ ወበትእዛዝየ፡ ወትዕቀቡ ኵነኔየ ወትግበርዎ።
28
ወትነብሩ ውስተ ምድር እንተ ወሀበክዎሙ ለአበዊክሙ፡ ወትከውነኒ ሕዝበየ ወአነሂ እከውነክሙ አምላክክሙ።
29
ወአድኅነክሙ እምኵሉ ርኵስክሙ፡ ወእጼውዖ ለሥርናይ ወአሠምሮ፡ ወኢያመጽእ ለክሙ ረኅበ።
30
ወአሠምር ፍሬ ዕፀ ወማዕረረ ገራውሂክሙ ወኢይዘረክየክሙ እንከ በረኀበ በውስተ አሕዛብ።
31
ወትዜከሩ ፍናዊክሙ እኩያተ ወምግባሪክሙ ዘኢኮነ ሠናየ ወትመትሩ በገጽክሙ በእንተ ኃጢአትክሙ ወበእንተ ርኵስክሙ።
32
ወአኮ በእንቲአክሙ ዘእገብር አነ፡ ይቤ እግዚአብሔር እግዚእ፡ ዘይትዓወቀክሙ ተኃፈሩ ወዓሠሩ በፍኖትክሙ ኦ ቤተ እስራኤል።
33
ከመዝ ይቤ እግዚአብሔር እግዚእ፦ እስመ አጽረይኩክሙ እምኵሉ ኃጣውኢክሙ ወአነብረክሙ ውስተ አህጉር፡ ወይትሐነጻ እለ መዝበራ።
34
ወትትቀነይ ምድር እንተ ማሰነት ህየንተ ዘኮነት ሙስንተ በቅድመ ኵሉ ኀላፊ።
35
ወይበሉ፦ እንታክቲ ምድር ሙስንት ኮነት ከመ ገነተ ዔዴን፡ ወአህጉሪሃኒ እለ መዝበራ ወማሰና ወተኃድጋ ይነብራ አጽዋናተ።
36
ወየአምሩ አሕዛብ ኵሎሙ እለ ተርፉ ዓውደክሙ፡ ከመ አነ ውእቱ እግዚአብሔር ሐነጽኩ እለ መዝበራ ወተከልኩ እለ ማሰና፡ አነ እግዚአብሔር ነበብኩሂ ወገበርኩ።
37
ከመዝ ይቤ እግዚአብሔር እግዚእ፡ ዓዲ በዝንቱ እትኃሠሥ ለቤተ እስራኤል ከመ እግበር ሎሙ፡ አበዝኆሙ ከመ አባግዐ ሰበእ።
38
ከመ አባግዐ ቅዱሳን፡ ወከመ አባግዐ ኢየሩሳሌም በበዓላት ከማሁ ይከውና አህጉር እለ መዝበራ ወይመልኣ አባግዕ ሰብእ፡ ወየአምሩ ከመ አነ ውእቱ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 37
1
ወኮነት ላዕሌየ እደ እግዚአብሔር፡ ወአወጸአኒ መንፈስ እግዚአብሔር፡ ወአንበረኒ ማእክለ ገዳም፡ ወምሉእ ህየ አዕፅምተ ሰብእ።
2
ወአኅለፈኒ ላዕሌሆሙ ዓውደ ዓውዶሙ፡ ወናሁ ብዙኃት ጥቀ ውስተ ገጸ ገዳም፡ ወናሁ ይቡሳት ፈድፋደ።
3
ወይቤለኒ፦ ወልደ ዕጓለ እመሕያው፡ የሐይዋኑ እለ አዕፅምት? ወእቤ፦ እግዚአብሔር እግዚእ፡ አንተ ተአምር።
4
ወይቤለኒ፦ ተነበይ ላዕለ እሉ አዕፅምት፡ ወበሎሙ፦ አዕፅምት ይቡሳት፡ ስምዑ ቃለ እግዚአብሔር፤
5
ከመዝ ይቤ እግዚአብሔር እግዚእ ለእሉ አዕፅምት፦ ናሁ አነ አበውእ ላዕሌክሙ መንፈሰ ወተሐይዉ።
6
ወእሁበክሙ ሥርወ፡ ወአለብሰክሙ ሥጋ፣ ወእሰፍሕ ላዕሌክሙ ማእሰ፡ ወእወዲ ላዕሌክሙ መንፈስየ ወተሐይዉ፣ ወተአምሩ ከመ አነ ውእቱ እግዚአብሔር።
7
ወተነበይኩ በከመ አዘዘኒ፡ ወኮነ ቃል ሶበ ተነበይኩ፡ ወናሁ ድልቅልቅ፡ ወአስተጋበኦሙ ለአዕፅምት ኅበ አዕፅምት ውስተ መለያልይሁ ዘዘዚአሁ።
8
ወነጸርኩ ወርኢኩ ወናሁ ሥርወ ላዕሌሆሙ፡ ወበቈለ ሥጋሆሙ ወዓርገ ወተሰፍሐ ማእስ ዳቤሆሙ እምላዕሉ፡ ወአልቦሙ መንፈስ።
9
ወይቤለኒ፦ ተነበይ ለመንፈስ፡ ተነበይ ወልደ ዕጓለ እመሕያው፡ ወበላ ለመንፈስ፦ ከመዝ ይቤ አዶናይ እግዚአብሔር፦ እም አርባዕቱ ነፋሳት ትምጽእ መንፈስ ወትንፋሕ ላዕለ እሉ አብድንት ወይሕየዉ።
10
ወተነበይኩ በከመ አዘዘኒ፡ ወቦአ መንፈስ ላዕሌሆሙ ወሐይዉ ወቆሙ በእገሪሆሙ፡ ኃይል ዓቢይ ሠራዊት ጥቀ ፈድፋደ።
11
ወነበበኒ እግዚአብሔር ወይቤለኒ፦ ወልደ ዕጓለ እመሕያው፡ እሉ አዕፅምት ኵሉ ቤተ እስራኤል እሙንቱ፡ ናሁ ይብሉ እሙንቱ፦ የብሱ አዕፅምቲነ ወተኃጕለ ተስፋነ።
12
በእንተዝ ተነበይ ወበሎሙ፦ ከመዝ ይቤ እግዚአብሔር እግዚእ፦ ናሁ አነ እፈትሕ መቃብሪክሙ፡ ወአውጽአክሙ እምነ መቃብሪክሙ ለሕዝብየ፡ ወአበውአክሙ ውስተ ምድረ እስራኤል።
13
ወተአምሩ ከመ አነ ውእቱ እግዚአብሔር እግዚእ፡ ሶበ አርኃውኩ መቃብሪክሙ ከመ አውጽእክሙ እምውስተ ዝኅርክሙ ለሕዝብየ።
14
ወእሁበክሙ መንፈስየ ወተሐይዉ፡ ወአዕርፈክሙ ወስተ ምድርክሙ፡ ወተአምሩ ከመ አነ ውእቱ እግዚአብሔር ዘነበበኩ ወእገብር፣ ይቤ እግዚአብሔር እግዚእ።
15
ወነበበኒ እግዚአብሔር ወይቤለኒ፦
16
ወአንተ ወልደ ዕጓለ እመሕያው፡ ንሣእ ለከ አሐደ ዕፀ ወጸሐፍ ላዕሌሁ ይሁዳሃ፡ ወደቂቀ እስራኤል አብያጺሁ ወንሣእ ካልእ ዕፀ ወጸሐፍ ላዕሌሁ ለዮሴፍ ዕፀ ኤፍሬም፣ ወኩሎ ቤተ እስራኤል አብያጺሁ።
17
ወአስተቃርቦሙ ለአሐዱ ምስለ ካልኡ ከመ ይኩኑ አሐደ ወለካልኡ ዕፀ፣ ወይከውኑ አሐተ በትረ ወየሀልዋ ውስተ በእዴከ።
18
ወሶበ ይብሉከ ደቂቀ ሕዝብከ እንዘ ይበሉ፦ ኢትነግረነኑ ምንት ለከ ዝንቱ?
19
በሎሙ፦ ከመዝ ይቤ እግዚአብሔር እግዚእ፦ ናሁ አነ እነሥእ ዕፀ ዮሴፍ እንተ በእደ ኤፍሬም ወአብትረ እስራኤል አብያጺሁ፡ ወእሬስዮሙ ምስሌሁ ለዕፀ ይሁዳ ወእገብሮሙ አሐደ ዕፀ፡ ወይከውኑ አሐደ በእዴየ።
20
ወያከውኑ ዕፀው እለ ጸሐፍከ ዳቤሆሙ ወስተ እዴከ በቅድሜሆሙ።
21
ወትብሎሙ፦ ከመዝ ይቤ እግዚአብሔር እግዚእ፦ ናሁ አነ እነሥኦሙ ለደቂቀ እስራኤል እማእከለ አሕዛብ እለ ሖሩ ህየ፡ ወአስተጋብኦሙ እምዓውዶሙ ወአበውኦመ ውስተ ምድሮሙ።
22
ወእሬስዮሙ አሐድ ሕዝበ በምድርየ ውስተ አድባረ እስራኤል፡ ወአሐዱ ንጉሥ ይከውን ለኵሎሙ ንጉሠ፡ ወኢይከውኑ እንከ ክልኤተ ሕዝበ፡ ወኢይትናፈቁ እንከ ዓዲ ለክልኤ መንግሥታት።
23
ወአይረኵሱ እንከ በጣዖታትሆሙ ወበኃሣሮሙ ወበኵሉ ኃጢአቶሙ፡ ወአድኅኖሙ እምኵሉ ጌጋዮሙ እለ ኃጥኡ ቦሙ ወአጽርዮሙ፡ ወይከውኑኒ ሕዝብየ ወአነሂ እከውኖሙ አምላኮሙ።
24
ወዳዊት ገብርየ ይነግሥ ላዕሌሆሙ ወይከውኖሙ ለኵሎሙ አሐድ ኖላዌ፡ ወየሐወሩ በኵነኔየ፡ ወየዐቅቡ ትእዛዝየ ወይገብርዎ።
25
ወይነብሩ ውስተ ምድር እንተ ወሀብክዋ ለያዕቆብ ቍልዔየ ኀበ ነበሩ ባቲ አበዊክሙ፡ ወይነብሩ ላዕሌሃ እሙንቱ ወደቂቆሙ ወደቂቀ ደቂቆሙ እስከ ለዓለም፡ ወዳዊት ገብርየ መልአኮሙ ለዓለም።
26
ወእሠርዕ ሎሙ ሥርዓተ ሰላም፡ ወሕገ ይከውን ዘምስሌሆሙ ወአሠርዖሙ ወአበዝኆሙ፡ ወእሬሲ መቅደስየ በማእከሎሙ ለዓለም።
27
ወይከውን ማኅደርየ ላዕሌሆሙ፡ ወእከውኖሙ አምላኮሙ ወእሙንቱ ይከውኑኒ ሕዝብየ።
28
ወየአምሩ አሕዛብ ከመ አነ እግዚአብሔር ዘእቄድሶሙ ለእስራኤል፡ ሶበ ኮነ መቅደስየ ማእከሎሙ ለዓለም።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 38
1
ወነበበኒ እግዚአብሔር ወይቤለኒ፦
2
ወልደ ዕጓለ እመሕያው፡ አጽንዕ ገጸከ ላዕለ ጎግ ወምድረ ማጎግ፡ መልአከ ወርእሰ ሞሳሕ ወቶቤል፡ ወተነበይ ላዕሌሁ።
3
ወበል፦ ከመዝ ይቤ እግዚአብሔር እግዚእ፦ ናሁ አነ ላዕሌከ ጎግ መልአከ ወርእሰ ሞሳሕ ወቶቤል።
4
ወእዌሕከከ፡ ወእወዲ ልጓመ በጥረሲከ፡ ወአወጽአከ ለከ ወለኵሉ ኃይልከ፡ አፍራስ ወፈረሳወያን፡ ኵሎሙ ልበሳነ ሚክሎል ጉባኤ ብዙኀ፡ ወልታ ወኲናት ኵሎሙ እኁዛነ አስይፍት።
5
ፋርስ በኵሽ ወፉጥ ምስሌሆሙ፡ ኵሎሙ ወልታ በጌራ።
6
ጎሜር ወኵሉ ሓራሀ፡ ቤተ ቶጋርማ ጽንፈ ሰሜን ወኵሉ ሐራሁ፡ ወአሕዛብ በዙኃን ምስሌከ።
7
ተደሎ ወአስተዳሉ ለከ አንተ ወኵሉ ተዓይኒከ እለ ጉቡአን ኀቤከ፡ ወኩኖሙ ዓቃቤ።
8
እምብዙኅ መዋዕል ትትፈቅድ፡ ወበደኃሪት አዝማን ትመጽእ ወስተ ምድር፡ ዘተመይጠት እምሰይፍ ወተጋብአት እምብዙኅን አሕዛብ፡ ውስተ አድባረ እስራኤል እለ ኮኑ መገበረ ዘልፈ፡ ወይእቲ ወጽአት እምአሕዛብ ወይነብርዋ ኵሎሙ ተአሚኖሙ።
9
ወተዓርግ ከመ ዝናም፡ ወትወጽእ ወትከውን ከመ ደመና ትክድና ለምድር፡ አንተ ወኵሉ ሐራከ ወብዙኃን አሕዛብ ምስሌከ።
10
ከመዝ ይቤ እግዚአብሔር እግዚእ፦ ወይከውን በውእቱ መዋዕል፡ የዓርግ ነገር ውስተ ልብከ፡ ወተሐስብ ሐሳበ እኩየ።
11
ወትብል፦ አዓርግ ውስተ ምድር ዘአልባቲ ቅጽር፡ ወእበውእ ኀበ ዕሩፋን እለ ይነብሩ ተአሚኖሙ፡ ኵሎሙ ይነብሩ ዘእንበለ አረፍት፡ ወአልቦሙ መናሥግት ወኢማዓፁት።
12
ትማህርክ ምህርካ ወትበርብር በርበረ፡ ወታንብር እዴከ ዲበ እለ ማሰኑ ወተመይጠ፡ ወላዕለ ሕዝብ ጉቡአን እምአሕዛበ ወገበሩ ጥሪት ወብዕለ እለ ይነብሩ ውስተ ሕንብርተ ምድር።
13
ሳባዕ ወዴዳን ወነጋድያነ ተርሴስ ወኵሎሙ አናብስቲሃ ይብሉከ፦ ትማህርክኑ ምህርካ መጻእከ አንተ ትበርብርኑ በርበረ አስተጋባእከ ተዓይኒከ፡ ከመ ትንሣእ ብሩረ ወወርቀ በትሰድ ጥሪተ ወንዋየ፡ ወትማህርክ ምህርካ ዓቢየ።
14
ወበእንተ ዝንቱ ተነበይ ወልደ ዕጓለ እመሕያው፡፡ ወበሎ ለጎግ፦ ከመዝ ይቤ እግዚአብሔር እግዚእ፦ አኮኑ በውእቱ መዋዕል አመ ይነብሩ ሕዝብየ እስራኤል ዕሩፋነ ተአምር።
15
ትመጽእ እመካንከ እምጽንፈ ሰሜን አንተ ወብዙኃን አሕዛብ ምስሌከ፡ ኵሎሙ መስተጽዕናን አፍራስ፡ ጉባኤ ዓቢይ ወኃይል ብዙኀ።
16
ወተዓርግ ኀበ ሕዝብየ እስራኤል ከመ ደመና ትክድና ለምድር፡ ወይከውን በደኃሪ መዋዕል አመጽአከ ውስተ ምድርየ፡ ከመ ያእምሩኒ ኵሎሙ አሕዛብ ሶበ ተቀደስኩ ብከ በቅድሜሆሙ ጎግ።
17
ከመዝ ይቤ እግዚአብሔር እግዚእ ለጎግ፦ አንተኑ ውእቱ ዘነበብኩ በቀዳሚ መዋዕል፡ በእደ አግብርትየ ነቢያተ እስራኤል እለ ተነበዩ በእማንቱ መዋዕል ወአዝማን፡ ከመ አምጽእከ ላዕሌሆሙ።
18
ወይከውን ይእተ አሚረ በዕለተ መጽአ ጎግ ውስተ ምድረ እስራኤል፡ ይቤ እግዚአብሔር እግዚእ፦ ተዓርግ መቅሠፍትየ ምስለ መዓትየ።
19
በቅንአትየ ወበእሳተ መዓትየ ነበብኩ፡ ከመ በውእቱ መዋዕል ይከውን ድልቅልቅ ዓቢይ ውስተ አድባረ በሐውርተ እስራኤል።
20
ወያድለቀልቁ እምቅድሜየ ዓሣተ ባሕር ወአዕዋፈ ሰማይ፡ ወአራዊተ ገዳም ወኵሉ ዘይትሐወስ ሑሰተ ዲበ ምድር፡ ወኵሉ ሰብእ ዘዲበ ገጸ ምድር፡ ወይትነሠቱ አድባር ወይወድቁ ማዓርጋት፡ ወይወድቅ ኩሉ አረፍት ውስተ ምድር።
21
ወእጼወዕ ላዕሌሁ ኵሎ ፍርሃተ ኲናት፡ ይቤ እግዚአብሔር እግዚእ፡ መጥባሕተ ብእሲ ላዕለ እኁሁ ይከውን።
22
ወእኴንኖ በብድብድ ወበደም፡ ወአዘንም ላዕሌሁ ወላዕለ ሠራዊቱ፡ ወዲበ አሕዛብ ብዙኃን እለ ምስሌሁ፡ ዝናመ አይኅ ወአእባነ በረድ ወእሳተ ወተየ።
23
ወአዓቢ ወእትቄደስ ወእሴባሕ፡ ወአስተርኢ በቅድመ አሕዛብ ብዙኃን፡ ወየአምሩ ከመ አነ ውእቱ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 39
1
ወአንተ ወልደ ዕጓለ እመሕያው፡ ተነበይ ላዕላ ጎግ ወበል፦ ከመዝ ይቤ እግዚአብሔር እግዚእ፦ ናሁ አነ ላዕሌከ ጎግ መልአከ ወርእሰ ሞሳሕ ወቶቤል፤
2
ወእዌሕከከ ወአንጎግወከ፡ ወአዓርገከ እምጽንፈ ሰሜን ወእወስደከ ውስተ ምድረ እስራኤል።
3
ወእዘብጥ ቀስተከ እምእደ ጸጋምከ ወአነግፍ አሕጻከ እምእደ የማንከ።
4
ወትወድቅ ዲበ አድባረ እስራኤል አንተ ወኵሉ ሐራከ፡ ወአሕዛብ እለ ምስሌከ፡ ወወሀብኩከ መበልዐ ለአዕዋፍ መሠጥ ወለኵሉ አንስርት ወአራዊተ ገዳም።
5
ትወድቅ ዲበ ገጸ ገዳም፡ እስመ አነ ነበብኩ፣ ይቤ እግዚአብሔር እግዚእ።
6
ወእፌኑ እሳተ በማጎግ ወበእለ ይነብሩ ደስያተ ተአሚኖሙ፣ ወየአምሩ ከመ አነ ውእቱ እግዚአብሔር።
7
ወይትዓወቅ ስምየ ቅዱሰ በማእከለ ሕዝብየ እስራኤል፡ ወኢያረኵስ እንከ ስምየ ቅዱሰ፣ ወየአምሩ አሕዛብ ከመ አነ ውእቱ እግዚአብሔር ቅዱሰ እስራኤል።
8
ናሁ መጽአ ወይከውን፣ ይቤ እግዚአብሔር እግዚእ፣ ውእቱ ዕለት ዘነበብኩ።
9
ወይወፅኡ እለ ይነብሩ አህጉረ እስራኤል፡ ወያነድዱ ወያውዕዩ በንዋየ ሐቅል፡ ወልታ ወሐገፋ፡ ወአቅስስተ ወአሕጻ፡ ወቀሥታመ እድ ወአርማሐ፡ ወያነድዱ ቦሙ እሳተ ሰብዐተ ዓመተ።
10
ወኢይነሥኡ ዕፀ እምገዳም ወኢየሐጥቡ እምውስተ ዖም፡ ዳእሙ በንዋየ ሐቅል ያነድዱ እሳተ፡ ወይማሀርኩ እለ ማህረክዎሁ ይበርብሩ እለ በርበርዎሙ፣ ይቤ እግዚአብሔር እግዚእ።
11
ወይከውን ውእተ አሚረ እሁቦ ለጎዛ መካነ መቃበር፡ ህየ በእስራኤል ፈለገ ኀለፍት ምሥራቀ ባሕር፡ ወመከልእቶሙ ይእቲ ለኀለፍት፡ ወይቀበርዎ ህየ ለጎግ ወለኵሉ በዝኁ፡ ወይስመይ ፈለገ ሐሞን ጎግ።
12
ወይድኅይዎሙ ወይቀብርዎሙ ቤተ እስራኤል፡ ከመ ሰብዐተ አውራኅ ትንጻሕ ምድር።
13
ወይቀብሩ ኵሉ ሕዝበ ምድር፡ ወይከውን ሎሙ ለስም፡ በዕለተ ተሰባሕኩ፣ ይቤ እግዚአብሔር እግዚእ።
14
ወየኀርዩ እደወ ዘልፍ እለ የኀልፉ ምድረ ወእለ ይቀብሩ ምስለ ኀለፍት እለ ተርፉ ዲበ ገጸ ምድር ከመ ያንጽሕዋ፡ ወእምድኅረ ሰብዐቱ አውራኅ የሐትቱ።
15
ወእንዘ የኀልፉ ኅለፍተ ምድር ሶበ ርእዩ ዐፅመ ሰብእ ይነድቁ ኀቤሁ ትእምርተ፡ እስከ ይቀብርዎ ቀበርት በፈለገ ሐሞን ጎግ።
16
ወስመ ሀገርኒ ሐሞና፡ ወያነጽሕዋ ለምድር።
17
ወአንተ ወልደ ዕጓለ እመሕያው፡ ከመዝ ይቤ እግዚአብሔር እግዚእ በሎሙ፦ ለአዕዋፍ ወለኵሉ ይሠርር ወለኵሉ አራዊተ ገዳም፡ ተጋብኡ ወንዑ አንገሊገክሙ እምዓውድ ኀበ ዝብሕየ ዘባሕኩ ለክሙ ገብረ ዓቢየ ላዕለ አድባረ እስራኤል፡ ከመ ትብልዑ ሥጋ ወትስተዩ ደመ።
18
ወትበልዑ ሥጋ ያርብሕ ወትሰትዩ ደመ መላእክተ ምድር፡ ዳቤላት ወአባሕኰ ወአጣላ ወአሥዋረ ወአስዋሪሁኒ፡ ኵሎሙ መጋዝእተ ባሳን።
19
ወትበልዑ ስብሓ ለጽጋብ ወትሰትዩ ደመ ለስካር እምነ ዝብሕየ ዘዘባሕኩ ለክሙ።
20
ወትጸግቡ ዲበ ማዕድየ ፈረሰ ወመስተጽዕነ ያርብሐዌ ወኵሎ ብእሴ ቀትል፣ ይቤ እግዚአብሔር እግዚእ።
21
ወእሬሲ ስብሐትየ በአሕዛብ፡ ወኵሎሙ አሕዛብ ይሬእዩ ፍትሕየ ዘገበርኩ ወእዴየ ዘሤምኩ ላዕሌሆሙ።
22
ወየአምሩ ቤት እስራኤል ከመ አነ ውእቱ እግዚአብሔር አምላኮሙ እምይእቲ ዕለት ወለዝላፉ።
23
ወየአምሩ አሕዛብ ከመ በኃጢአቶሙ ተፄወዉ ቤተ እስራኤል በእንተ ዘዓለዉኒ፡ ወኀባዕኩ ገጽየ እምኔሆሙ፡ ወመጠውክዎሙ ወስተ እደ ፀሮሙ፡ ወወድቁ ኵሎሙ በሰይፍ።
24
በከመ ርኵሶሙ ወበከመ አበሳሆሙ ገባርክዎ፡ ወሜጥኩ ገጽየ እምኔሆሙ።
25
ወበእንተዝ ከመዝ ይቤ እግዚአብሔር እግዚእ፦ ይእዜ እመይጥ ፄዋ ያዕቆብ ወእሠሀሎ ለቤተ እስራኤል፡ ወእቀንእ ለስምየ ቅዱስ።
26
ወይነሥኡ ኀፍረቶሙ ወኵሎ ዕልወቶሙ ዘዓለዉኒ፡ አመ ይነበሩ ብሔሮሙ በሰላም ወአልቦ ዘይጌርሞሙ።
27
አመ ሜጥክዎሙ እምአሕዛብ፡ ወአስተጋባእክዎሙ እምበሐወርተ ፀሮሙ፡ ወእትዌደስ ቦሙ በቅድመ አሕዛብ ብዙኃን።
28
ወየአምሩ ከመ አነ ውእቱ እግዚአብሔር አምላኮሙ፣ ሶበ አፍለስክዎሙ ወስተ አሕዛብ ወአስተጋባእክዎሙ ውስተ ምድሮሙ።
29
ወኢይመይጥ እንከ ገጽየ እምኔሆሙ እስመ ከዓውኩ መንፈስየ ላዕለ ቤተ እስራኤል፣ ይቤ እግዚአብሔር እግዚእ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 40
1
ወእምዝ አመ ዕሥራ ወኃሙሱ ዓመ እምዘተፄወውነ በቀዳሚ ወርኅ አመ ዐሡሩ ለሠርቅ ወበዐሠርቱ ወአርባዕቱ ዓመት እምድኅረ ተፄወወት ሀገር፡ ውእተ አሚረ ኮነ እደ እግዚአብሔር ላዕሌየ።
2
ወሰደኒ በራእየ እግዚአብሔር ውስተ ምድረ እስራኤል ወአውረደኒ ውስተ ደብር ዘነዋኅ ጥቀ፡ ወዲቤሁ ከመ ሕንጻ ሀገር እምአዜብ።
3
ወአብአኒ ህየ ወናሁ ብእሲ ዘርእየቱ ከመ ርእየተ ብርት ወሐብለ ዐጌ ውስተ እዴሁ ወህለት ዘዐቅም ወውእቱ ይቀውም ውስተ አንቀጽ።
4
ወይቤለኒ ውእቱ ብእሲ፦ ወልደ ዕጓለ እመሕያው፡ ርኢ በአዕይንቲከ ወስማዕ በእዘኒከ፡ ወዕቀብ በልብከ በኵሉ ዘአነ አርእየከ፡ እስመ ከመ አርኢከ መጻእከ ዝየ፡ ወአግህድ ኵሎ ዘአንተ ትሬኢ ለቤተ እስራኤል።
5
ወናሁ ሐፁር እምአፍአሁ ለቤት ዓውደ ዓውዱ፡ ወበእደ ዝኩ ብእሲ ኅለት ዘዓቅም፡ ዘስድስ በእመት ወጥፍሕ፡ ወመጠነ ርሕበ ሕንጻ አሐደ ኅለት ወቆሞኒ አሐደ ኅለተ።
6
ወቦአ አንቀጸ ዘገጹ ፍኖተ ጽባሕ ወዓርገ በማዓርጊሁ፡ ወመጠነ ርሕበ መድረክ ዘአንቀጽ አሐደ ኅለት ወርሕበ መድረክ ካልእ አሐደ ኅለተ ርሕቦ።
7
ወኑኁ ለትሔ አሐዱ ህለት ወርኅቡ አሐዱ ህለት፡ ወበኤላምሂ ሐምስ በእመት፡ ወሣልስሂ ትሔ ጠንቀቀ በኅለት ኑኁኒ ወግድሙኒ በምልኣ በኅለት።
8
ወመጠነ ኡላመ አንቀጽ እምውስጥ አሐደ ኅለት።
9
ወሰፈረ ኡላመ ከአንቀጽ ስምንተ እመተ፡ ወኤላው ካዕበ እመት፡ ወኡላም ዘአንቀጽ እምውስጥ።
10
ወትሔያተ አንቀጽ ዘፍኖተ ጽባሕ ሠለስቱ እምለፌ ወሠለስቱ እምለፌ፡ ወለሠለስቲሆሙ አሐዱ ዐቅም፡ ወለአረፍት አሐዱ መስፈርት እምላፌ ወእምለፌ።
11
ወሰፈረ ርሕበ ኖኅተ አንቀጽ ዓሠርተ እመተ፡ ወኑኀ አንቀጽ ዓሠርተወ ሠለስተ እመተ።
12
ወበእመት ውስተ ገጸ ትሔ አሐቲ እመት ጥቅሙ እምለፌሂ ወእምለፌሂ ወትሔ ሳድስ በእመት እምለፌ ወሳድስ በእመት እምለፌ።
13
ወሰፈረ አንቀጸ እምናሕሰ ትሔ እስከ ናሕስ ርኅቡ ዕሥራ ወኃምስቱ እመት ዛቲ ኆኅት ኀበ አንቀጽ።
14
ወገብረ ኡላመ ስሳ በእመት ወኀበ አዕማደ ዓፀድ ዘአንቀጽ በነተሉ ዓውዱ።
15
ወእምገጸ አንቀጽ ዘምእታው ላዕለ ገጸ ኡላም ዘአንቀጽ ውሳጢ ኃምሳ እመት።
16
ወለትሔያት መሳክው ኅቡዓት ወለአረፍቶሙ እምውሳጤ አንቀጽ በኵሉ ዓውዱ፡ ወከማሁ ለኤላሙት ወመሳክው በኵሉ ዓውዱ እምውስጥ፡ ወኀበ አዕማድ ጸበራት።
17
ወአብአኒ ውስተ ዓፀድ ጸናፊ ወናሁ ኤስኬዴሬያት፡ ወጸፍጸፍ በር ለዓፀድ በኵሉ ዓውዱ ወኀበ ጸፍጸፍ ሠላሳ ኤስኬዴሬያት።
18
ወጸፍጸፍ ኀበ መትከፍተ አናቅጸ በአንጻረ ኆኅት ለአናቅጽ፡ ጸፍጸፍ ታሕታዊ።
19
ወሰፈረ ርሕቦ እምገጸ አንቀጽ ታሕታዊ እስከ ገጸ አንቀጽ ውሳጢ እምአፍአ ምእተ በእመት ዘመንገለ ጽባሕ ወሰሜን።
20
ወአንቀጽ ዘገጹ ፍኖተ ሰሜን እንተ ዓፀድ ጸናፊ፡ ሰፈረ ኑኖ ወርሕቦ።
21
ወትሔያቲሁ ሠለስቱ እምለፌ ወሠለስቱ እምለፌ፡ ወኤላው ወኤላማው ኮነ በዐቅመ አንቀጽ ቀዳማዊ፡ ኑኁ ኃምሳ እመት ወርኅቡ ዕሥራ ወኃምስቱ እመት።
22
ወመሳክዊሁ ወኤላማው ወጸበራቲሁ፡ ከመ ስፍረ አንቀጽ ዘገጹ ፍኖተ ጽባሕ፡ ወየዓርጉ ቦቱ ሰብዐቱ መዓርግ ወኤላማው ቅድሜሆሙ።
23
ወአንቀጸ ዓፀድ ውሳጢ አንጻረ አንቀጽ በሰሜን ወበጽባሕ ወሰፈረ እምአንቀጽ እስከ አንቀጽ ምእት በእመት።
24
ወወሰደኒ ፍኖተ ደቡበ ወናሁ አንቀጽ ፍኖተ ደቡብ፡ ወሰፈሮ ለኤላው ወለኤላማው ከመ ስፍረ እሉ።
25
ወሎቱ መሳክው ወለኤላማው በኵሉ ዓውዱ ከመ መሳክዊሆሙ ለእሉ፡ ኑኁ ኃምሳ እመት ወርኅቡ ዕሥራ ወኃምስቱ እመት።
26
ወሰብዐቱ ማዓርግ ማዓርጊሁ ወኤላማው ቅድሜሆሙ ወሎቱ ጸበራት አሐዱ እምለፌ ወአሐዱ እምለፌ ኀበ ኤላው።
27
ወለዓፀደ ውሳጢ አንቀጽ ፍኖተ ደቡብ፡ ወሰፈረ እምአንቀጽ እስከ አንቀጽ ፍኖተ ደቡብ ወምእት በእመት።
28
ወአብአኒ ውስተ ዓፀድ ውሳጢ እንተ አንቀጸ ደቡብ፡ ወሰፈረ አንቀጸ ደቡብ በአምጣነ እሉ፤
29
ወትሔያቲሁ ወኤላው ወኤላማው በአምጣነ እሉ፡ ወሎቱ መሳክው ወለኤላማው በኵሉ ዓውዱ፡ ኑኀ ኃምስ እመት ወርኅቡ ዕሥራ ወኃምስቱ እመት።
30
ወበኵሉ ዓውዱ ኤላሙት፡ ኑኁ ዕሥራ ወኃምስቱ እመት ወርኅቡ ኃምስቱ እመት።
31
ወኤላማው ውስተ ዓፀድ ጸናፊ፡ ወኀበ ኤላው ጸበራት፡ ወመዓርጊሁ ሰምንቱ መዓርጋት።
32
ወአብአኒ ውስተ ዓፀድ ውሳጢ ፍኖተ ጽባሕ፡ ወሰፈረ አንቀጸ በአምጣነ እሉ፤
33
ወትሔያቲሁ ወኤላው ወኤላማው ከመ ስፍረ እሉ፡ ወሎቱ መሳክወ ወለኤላማው በኵሉ ዓውዱ፡ ኑኁ ኃምስ እመት ወርኅቡ ዕሥራ ወኃምስቱ እመት።
34
ወኤላማው ለዓፀድ ጸናፊ፡ ወኀበ ኤላው ጸበራት እምለፌ ወእምለፈ፡ ወመዓርጊሁ ሰመንቱ ማዓርጋት።
35
ወአብአኒ ውስተ አንቀጸ ሰሜን፡ ወሰፈረ ከመ ስፍረ እሉ፤
36
ትሔያቲሁ ወኤላው ወኤላማው፡ ወመሳክው ቦቱ ኵሉ በዓውዱ፡ ኑኍ ኃምሳ እመት ወርኅቡ ዕሥራ ወኃምስቱ እመት።
37
ወኤላማው ለዓፀድ ጸናፊ፡ ወኀበ ኤላው ጸበራት እምለፌ ወእምለፌ፡ ወመዓርጊሁ ሰመንቱ መዓርጋት።
38
ወበአረፍተ አናቅጽ ኤስኬዴሬ ወኆኅት፡ ህየ ይብሐጽቡ መሥዋዕቶሙ።
39
ወበኡላም ዘአንቀጽ ክልኤቱ ማዕዳት እምላፌ፡ ወክልኤቱ ማዕዳት እምለፌ፡ ከመ ይሕርዱ ኀቤሆሙ መሥዋዕተ ዘበእንተ ኃጢአት ወንስሐ።
40
ወኀበ መትከፍ እምአፍአሁ ለመዓርግ በኆኅተ አንቀጽ ሰሜናዊ ክልኤቱ ዐማዕዳት፡ ወኀበ መትከፍ ካልእ እንተ ኡላም ዘአንቀጽ ክልኤቱ ማዕዳት።
41
ወአርባዕቱ ማዕዳት እምለፌ ወአርባዕቱ ማዕዳት እምለፌ በመትከፍተ አንቀጽ፡ ሰመንቱ ማዕዳት እለ ይጠብሑ ዲቤሆሙ።
42
ወአርባዕቱ ማዕዳተ መሥዋዕት አእባን ወቁራት፡ ኑኁ አሐቲ እመት ወመንፈቅ ወርኅቡ አሐቲ እመት ወመንፈቅ ወቆሙ አሐቲ እመት፡ ወያነብሩ ዲቤሆሙ ንዋየሙ በዘይጠብቁ መሥዋዕተ ወቊርባነ።
43
ወከናፍሪሆሙ አሐዱ ጥፍሕ ወጥዉማን እንተ ውስጥ በኵሉ ዓውዱ ወዲበ ማዕዳት ሥጋ ዘቁርባን።
44
ወእምአፍአሁ ለአንቀጽ ውሳጢ ወናሁ ክልኤቱ ኤስኬዴሬያተ ኃለይት ውስተ ዓፀድ ውሳጢ፡ ኀበ መትከፍት አንቀጽ ሰሜናዊ ወገጾሙ ፍኖተ ደቡብ ወአሐዱ ኀበ መትከፍተ አንቀጽ ጽባሐዊ ዘገጸ ፍኖተ ሰሜን።
45
ወይቤለኒ፦ ዛቲ ኤስኬዴሬ ዘገጻ ፍኖተ ደቡብ ለካህናት እለ የዐቅቡ ሥርዓተ ቤት።
46
ወኤስኬዴሬ ዘገጸ ፍኖተ ስሜን ለካህናት እለ የዐቅቡ ሥርዓት ምሥዋዕ፡ ወእሙንቱ ደቂቀ ሳዶቅ እለ ይቀርብዎ ለእግዚአብሔር እምደቂቀ ሌዊ ይትለአክዎ።
47
ወሰፈረ ኑኆ ለዓፀድ ምእተ በእመት፡ ወግድሙ ምእተ በእመት እምአርባዕቱ ገጹ ወመሥዋዕት ቅድመ ቤት።
48
ወአብአኒ ውስተ ኤላም ዘቤት፡ ወሰፈረ አረፍተ ኡላም ኃምስተ እመተ እምለፌ ወኃምስተ እመተ እምለፌ፡ ወርሕበ አንቀጽ ሠለስቱ እመት እምለፌ ወሠለስቱ እመት እምለፌ።
49
ወኑኁ ለኡላም ዕሥራ እመት ወርኅቡ ዓሠርቱ ወአሐዱ እመት፡ ወቦ መዓርግ ዘየዓርጉ ውስቴቱ፡ ወአዕማድ ኀበ አረፍቱ አሐዱ እምለፌ ወአሐዱ እምለፌ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 41
1
ወአብአኒ ውስተ ጽርሕ ወመጠኖ ለኤላም፡ ስሱ በእመት ርኅቡ እምለፌ ወስሱ እመት ርኅቡ እምለፌ ርሕበ ደብተራ።
2
ወርሕበ ኆኅቱ ዓሠርቱ በእመት፡ ወመትከፍት ኆኅት ኃምስቱ እመት እምለፌ ወኃምስቱ እመት እምለፌ፡ ወሰፈረ ኑኆ አርባዐ በእመት ወርሕቦ ዕሥራ በእመት።
3
ወቦአ ዓፀድ ውስጤ ወሰፈረ አረፍተ ኆኅቱ ካዕበ እመት፡ ወኆኅቱሂ ስድስ እመት፡ ወርሕበ ኆኅት ሰብዐቱ በእመት።
4
ወሰፈረ ኑኆ ዕሥራ እመተ ወርሕቦ ዕሥራ እመት ኀበ ገጸ ጽርሕ ወይቤለኒ፦ ዝንቱ ቅድስተ ቅዱሳን።
5
ወሰፈረ አረፍተ ቤት ስድስተ እመት ወርሕበ ገቦሁ አርባዕቱ በእመተ በኵሉ ዓውዱ ለቤት ዓውደ።
6
ወዓውደ ገቦሁ ውስተ ገቦሁ ወዓውደ ገበዋቲሁ ሠላሳ፡ ወሠለስቱ ዕፁፍ ወእቱት በአረፍተ ቤቱ ዘዓውዱ ከመ ይኩኖሙ ለእለ ይትሜጠዉ ምርአየ ዘዓውዳ ከመ ግሙራ ኢይትለከፍ አረፍተ ቤቱ።
7
ወግድሙ ላዐለ ገቦሁ በከመ ሥርዓቱ እምአረፍቱ፡ ዘመንገለ ላዕላይ ገቦሁ በከመ ሥርዓቱ እምአረፍቱ ዘመንገለ ላዕላይ ዓውዱ ለቤቱ ከመ ይርኃቡ በላዕሉ ወበእምታሕቱ ያዓርግዎ አጽራሐቲሁ ወእምነ ማእከሉ ለተሥላሱ።
8
ወርኢኩ ለቤት ልዕልናሁ በኵሉ ዓውዱ ወርኅቁ ገበዋቲሁ በኅለት ስድስቱ በእመት እቱተ።
9
ወግድመ አረፍት ገቦሁ ለዘአፍኣ ኃምስቱ በእመት።
10
ወባዕድኒ ዘማእከለ ገቦ ቤቱ ኤስኬዴሬያት ግድሙ ዕሥራ በእመት ዘየዓውድ ቤቶ።
11
ወኆኅተ ኤስኬዴሬ ዘቤቱ ዘዓውዳ ዘኅበ ኆኅት አሐቲ ሰሜናዊት ወአሐቲ ኆኅት ደቡባዊት ወግድሙ የማናዊ ኃምስቱ በእመት ርኅቡ ወዓውዱ።
12
ወዲዮርዛህ ቅድመ አጶሊጲ ከመ ባሕር ሰብዓ በእመት ወግድመ አረፍቱ ለዲዮርዛህ ኃምስቱ በእመት ዓውዱ ወኑኁ ተስዓቱ በእመት።
13
ወመጠኑ ቅድመ ቤቱ ኑኅ ምእት በእመት ወባዕዳነኒ ድዮርዛን ወአረፍቱኒ ምእት በእመት ኑኁ።
14
ወግድሙሂ ቅድመ ቤቱ ወመካን ብፁድ እምጽባሕ ምእት በእመት።
15
ወሰፈረ ኑኆ ለድዮርዛን ሰንድቅ ዘበገጸ መካን ብዑድ ዘእምድኅሬሁ ወአዕማዲሁ እምለፌ ወእምለፌ ምእተ በእመት ድሙር ወጽርሕ ውሳጢት ወኡላም ጸናፊት።
16
መዳርክ ወመሳክው ኅቡዓት ወአዕማድ፡ ዓውዶሙ ለሠለስቲሆሙ አንጻረ መድረክ፡ ወሰሌዳተ ዕፅ በኩሉ ዓውዳ እምድር እስከ መሳክው፡ ወመሳክዊሁኒ ልቡጣት።
17
ወእምላዕለ ኆኅት እስከ ቤት ውሳጢት ወበአፍአ ኀበ ኵሉ አረፍት ዓውደ ዓውዱ፡ በውስጥ ወበአፍአ ዕሩይ።
18
ወግሉፋን ኪሩቤል ወጸበራት ወጸበርት ማእከለ ኪሩብ ወኪሩብ፡ ወለኵሉ ኪሩብ ክልኤቱ ገጻት።
19
ገጸ ሰብእ ኀባ ጸበርት እምለፌ ወገጸ አንበሳ ኀበ ጸበርት እምለፌ ግሉፍ በኵሉ ቤት ወበኵሉ ዓውዱ።
20
እምድር እስከ ላዕለ ኆኅት ግሉፋን ኪሩቤል ወጸበራት በአረፍተ ጽርሕ።
21
ወጽርሐ ራግዛት ርቡዕ ወገጸ መቅደስ አርአያ ከመ ርእየቱ።
22
ወምሥዋዕ ዘዕፅ፡ ሠለስቱ በእመት ቆሙ ወኑኁ ካዕበ እመት ወሎቱ ማዕዘንት ወኑኀ ወአረፍቱ ዘዕፅ፡ ወይቤለኒ፦ ዛቲ ማዕድ ዘቅድመ እግዚአብሔር።
23
ወክልኤቱ ማዓፁት ለጽርሕ ወለመቅደስ።
24
ወክልኤቱ ማዓፁት ለማዓፁት ወየዓውዱ በበክልኤቱ፡ ክልኤቱ ማዓፁት ለአሐቲ ማዓፁት፡ ወክልኤቱ ማዓፁት ለደኃሪት።
25
ወግሉፋን ላዕሌሆሙ ላዕለ ማዓፁተ ጽርሕ ኪሩቤል ወጸበራት፡ ዘከመ ግሉፋን በአረፍት ወግዘፈ ዕፅ ኀበ ገጸ ኡላም እምአፍአ።
26
ወመሳክው ኅቡዓት ወጸበራት እምለፌ ወእምለፌ ኀበ መትከፈ ኡላም፡ ወገበዋተ ቤት ወዕበያቲሁ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 42
1
ወአውጽአኒ ውስተ ዓፀድ ጸናፊ፡ ወወሰደኒ ፍኖተ ሰሜን፡ ወአብአኒ ውስተ ኤስኬዴሬ ዘቅድመ ኦጶሊጱ ወዘቅድመ ደሪዞን ኀበ ሰሜን።
2
ወኀበ ገጸ ዘኑኁ ምእት በእመት አንቀጸ ሰሜን ወርኅቡ ኃምሳ በእመት።
3
ቅድመ ዕሥራ እመት ዘዓጸድ ውሳጢ፡ ወቅድመ ጸፍጸፍ ዘዓፀድ ጸናፊ ዓምድ ኀበ ገጸ ዓምድ በበ ሠለስቱ።
4
ወበቅድመ ኤስኬዴሬ ምሕዋር ዘርኅቡ ዓሠርቱ በእመት ወኀበ ውሳጢት ፍኖት አሐቲ እመት፡ ወአንቀጾሙ ለገጸ ለሰሜን።
5
ወኤስኬዴሬያት ሉዓላውያት ሐጺራት እስመ በልዑ አዕማድ እምኔሆን፡ እመዘ ታሕታውያት ወእማእከላውያት ንድቅ።
6
እስመ መሥልስት እማንቱ፡ ወአልቦን አዕማድ ከመ አዕማደ ዓፀድ፡ ወበእንተዝ ሐፀ እምታሕታውያት ወእማእከላውያት እምድር።
7
ወቅጽር ዘአፍአ አንጻረ ኤስኬዴሬያት ፍኖተ ዓፀድ ጸናፊ ኀበ አንቀጽ ኤስኬዴሬያት ኑኁ ኃምሳ በእመት።
8
እስመ ኑኆን ለኤስኬዴሬያት ዘዓፀድ ጸናፊ ኃምሳ በእመት፡ ወናሁ ላዕለ ገጸ ጽርሕ ምእት በእመት።
9
ወእምታሕተ እሉ ኤስኬዴሬያት ሙባእ እምጽባሕ ዘያበውእ ህየ እምዓፀድ ጸናፊ።
10
ወበርሕበ ቅጽር ዘዓፀድ ፍኖተ ጽባሕ ኀበ ገጸ መካን ብዑድ ወኀበ ገጸ ንድቅ ኤስኬዴሬያት።
11
ወፍኖት ቅድሜሆሙ ከመ አርአያ ኤስኬዴሬ ዘመንገለ ሰሜን በከመ ኑኆን ከማሁ ርኅቦን፡ ወኵሉ ሙፃኢሆን ወሥርዓቶን ወኆኀቶንሂ።
12
ወከመ ኅዋኅወ ኤስኬዴሬ ዘመንገለ ደቡብ አንቀጽ ዘቃዳሚ በርእሰ ፍኖት በገጸ ቅጽር ርቱዕ ፍኖተ ጽባሕ ዘያበውእ።
13
ወይቤለኒ፦ ኤስኬደሬ ሰሜናዊ ወኤስኬዴሬ ደቡባዊ ዘቅድስት ውእቱ፡ ህየ ኀበ ይበልዑ ካህናት ውእቱ፡ ወበህየ ደቂቃ ሳዶቅ እለ ይቀርቡ ኅብ እግዚአብሔር ወኅየ ያነብሩ ቅደስተ ቅዱሳን ዘመሥዋዕተ ዘበእንተ ኃጢአት ወዘንስሐ፡ እስመ መካን ቅዱስ።
14
መሶበ ይበውኡ ካህናት፡ ኢይጻኡ እመቅደስ ኅበ ዓፀደ ጸናፈ፡ ወህየ ያንብሩ አልባሲሆሙ እለ ተልእኩ ቦሙ፡ እስመ ቅዱሳን እሙንቱ፡ ወይለብሱ አልባሲሆሙ ካልአተ ወይቅረቡ ኀበ ሕዝብ።
15
ወፈጸመ መጥኖ ቤት ወሳጢ፡ ወአውጽአኒ ፍኖተ ዓንቀጽ ዘገጹ መንገለ ጽባሕ፡ ወመጠነ ዓውደ ዓውዱ።
16
ወመጠነ ነፋሰ ጽባሕ በኅለት ዘአቅም ኃምስተ ምእተ ኅለተ፡ በኅለተ መስፈርት ዓውዶ።
17
ወሰፈረ ነፋሰ ሰሜን ኃምስተ ምእት ኅለተ በኅለተ መስፈርት ዓውዶ።
18
ወመጠነ ነፋሰ ደቡብ ኃምስተ ምእተ ኅለተ በኅለተ መስፈርት።
19
ወዖደ ኀበ ነፋሰ ባሕር ወሰፈረ ኃምስተ ምእት ኅለተ በኅለተ መስፈርት።
20
ወሰፈሮ እም አርባዕቱ ነፋሳት ወቦ አረፍት በኵሉ ዓውዱ፡ ኑኁ ኃምስቱ ምእት፡ ወግድሙ ኃምስቱ ምእት፡ ከመ ይፍለጥ ማእከለ ቅዱስ ወሁል።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 43
1
ወወሰደኒ ውስተ አንቀጽ፡ አንቀጽ ዘይኔጽር ፍኖተ ጽባሕ።
2
ወናሁ ስብሐተ አምላከ እስራኤል መጽአ እምፍኖተ ጽባሕ፡ ወቃሉ ከመ ቃለ ማይ ብዙኅ፡ ወምድር በርሀት እምስብሐቲሁ።
3
ወዝንቱ ራእይ ከመ ራእይ ዘርኢኩ ሶበ መጻእኩ ለአጥፍኦ ሀገር ወአርአያሁ ከመ ራእይ ዘርኢኩ በፈለገ ኮቦር፡ ወወደቁ በገጽየ።
4
ወስብሐተ እግዚአብሔር ቦአ ውስተ ቤት እምፍኖተ አንቀጽ ዘገጹ መንገለ ጽባሕ።
5
ወነሥአኒ መንፈስ ወአብአኒ ውስተ ዓፀድ ውሳጢ፡ ወናሁ ስብሐተ እግዚአብሔር መልአ ቤተ።
6
ወሰማዕኩ ዘይትናገረኒ እምነ ቤት፡ ወዝኩ ብእሲ ሀሎ ይቀውም ኀቤየ።
7
ወይቤለኒ፦ ወልደ ዕጓለ እመሕያው፡ መካነ መንበርየ ወመካነ መከየደ እገርየ ዘአኀድር ህየ ማእከለ ደቂቀ እስራኤል ለዓለም፣ ወአያርኵሱ እንከ ቤተ እስራኤል ስመ መቅደስየ እሙንቱ ወነገሥቶሙ በዝሙቶሙ ወበበድነ ነገሥቶሙ ወበ ባማሆሙ።
8
ሶበ ረሰዩ መድረኮሙ ኀበ መድረክየ ወራግዛቲሆሙ ኀበ ራግዛትየ ወአረፍተ ማእከሌየ በማእከሎሙ፡ ወአርኰሱ ስመ መቅደስየ በርኵሶሙ ዘገብሩ፡ ወአኅለቅዎሙ በመዓትየ።
9
ይእዜሰ ያርሕቁ ዝሙቶሙ ወበድነ ነገሥቶሙ እምኔየ፡ ወአኀድር ማእከሎሙ ለዓለም።
10
ወአንተ ወልደ ዕጓለ እመሕያው፡ አግህድ ሎሙ ለቤተ እስራኤል ዘንተ ቤተ ይትኀፈሩ እምኃጣውኢሆሙ፡ ወይመጥኑ አምሳሊሁ።
11
ወለእመ ተኃፍሩ እምኵሉ ዘገብሩ አይድዖሙ ሥእለ ዝንቱ ቤት ወአምሳሊሁ፡ ወመባአቲሁ ወሙፃአቲሁ፡ ወኵሎ ትእዛዞ ወኵሎ ሥእሎ ወኵሎ ሥርዓቶ ወኵሎ ሕጎ፡ ወይዕቀቡ ኵሎ ሥእሎ ወትእዛዞ፡ ወይግበርዎ።
12
ወዝንቱ ሕጉ ለቤት ዘዲበ ርእሰ ደብር፡ ወኵሉ ጽንፉ ዓውደ ዘየዓውድ ቅዱሰ ቅዱሳን፡ ናሁ ዝንቱ ሕጉ ለቤት።
13
ወእሉ አምጣናተ ምሥዋዕ፡ እሙንቱሂ እመት ወጥፍሕ ወሕፅኑ እመት፡ ወርኅቡ እመት፡ ወጽንፉ ኀበ ከንፈር በዓውዱ አሐዱ ስዝር፡ ወዝ ቆሙ ለምሥዋዕ።
14
ወእምሕፅነ ምድር እስከ ሕዋር ታሕታዊት ክልኤቱ እመት፡ ወርኅቡ አሐዱ እመት፡ ወእምሕዋር ነአስ እስከ ሕዋር ዓባይ አርባዕቱ እመት፡ ወርኅቡ እመት።
15
ወሐሔሬኤል አርባዕቱ እመት፡ ወእምሐሔሬኤል እስከ ላዕለ አቅርንት አርባዕቱ።
16
ወኑኀ ለአሐሔሬኤል ዓሠርቱ ወክልኤቱ፡ ወርኅቡ ዓሠርቱ ወክልኤቱ ርቡዕ ኀበ አርባዕቱ ርቡዓቲሁ።
17
ወኑኀ ለሕዋር ዓሠርቱ ወአርባዕቱ ወርኅቡ ዓሠርቱ ወአርባዕቱ ኀበ አርባዕቱ ርቡዓቲሁ ወጽንፍ የዓውዶ መንፈቀ እመት፡ ወሕፅን ሎቱ እመት በዓውዱ፡ ወመልዕልቴሁ ገጸ ጽባሕ።
18
ወይቤለኒ፦ ወልደ ዕጓለ እመሕያው፡ ከመዝ ይቤ አዶናይ እግዚአብሔር አምላክ፦ ከመዝ ሥርዓቱ ለምሥዋዕ ከመ ይገብርዎ ለአዕርጎ መሥዋዕቶሙ ወይንዝኁ ላዕሌሁ ደመ።
19
ወትሁቦሙ ለካህናት ለሌዋውያን እለ እሙንቱ እምዘርአ ሳዶቅ እለ ቅሩባን ኀቤየ ከመ ይትለአኩኒ አሐደ ተይፈነ እምነ መራዕይ በእንተ ኃጢአት፡ ይቤ አዶናይ እግዚአብሔር።
20
ወትነሥእ እምነ ደሙ ወትወድዮ ዲበ አርባዕቱ አቅርንቲሁ ወኀበ አርባዕቱ ገጻተ ሕዋር ወኀበ ጽንፈ ዓውዱ ወታነጽሖ ወታስተሠርዮ።
21
ወትነሥእ ተይፈነ ዘኃጢአት ወታውዕዮ በመካነ ቤት እምአፍአሁ ለመቅደስ።
22
ወበሳኒታ ዕለት ታቄርብ ሐርጌ እምነ አጣሊ ንጹሐ በእንተ ኃጢአት ወያነጽሑ ምሥዋዐ በከመ አንጽሑ በላሕም።
23
ወሶበ ፈጸምከ አንጽሖ ታቄርብ ተይፈነ ወልደ ላሕም ንጹሐ፡ ወማሕስአ እምነ አባግዕ ንጹሐ።
24
ወታቄርቦሙ ቅድመ እግዚአብሔር ወይወድዩ ካህናት ላዕሌሆሙ ጼወ ወያዓርጉ ኪያሆሙ መሥዋዕተ ለእግዚአብሔር።
25
ሰቡዐ መዋዕለ ትገበር ሐርጌ በእንተ ኃጢአት ለለዕለት፡ ወተይፈነ ወልደ ላሕም ወማሕስአ እምነ አባግዕ ንጹሐን ይግበሩ።
26
ሰቡዐ መዋዕለ ያስተሠርዩ ለምሥዋዕ፡ ወያነጽሕዎ ወይመልእ እዴሁ።
27
ወይፌጽሙ መዋዕለ ወይከውን በሳምንት ዕለት፡ ወእምድኅሬሁ ይግበሩ ካህናት ላዕለ ምሥዋዕ መሥዋዕተክሙ ወዕሤተክሙ ወእሠጠወክሙ፣ ይቤ አዶናይ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 44
1
ወሜጠኒ ፍኖተ አንቀጽ ዘመቅደስ ጸናፊ ዘትኔጽር ጽባሐ ወይእቲ ዕፅው።
2
ወይቤለኒ እግዚአብሔር፦ ዛቲ አንቀጽ ዕፅታ ትነብር ወኢትትረኅው፡ ወአልቦ ዘይበውእ እንተ ህየ እስመ እግዚአብሔር አምላከ እስራኤል ይበውእ ውስቴታ ወትንበር ዕፁታ።
3
ወይእቲ ለመኰንን ወውእቱ መልአክ ይንበር ባቲ ለበሊዐ ኅብስት በቅድመ እግዚአብሔር እምፍኖተ ኤላም፡ ዘአንቀጽ ይባእ ወእምፍኖቱ ይጻእ።
4
ወአብአኒ ፍኖተ አንቀጽ ሰሜናዊ ኀበ ገጸ ቤት ወርኢኩ ወናሁ ምሉእ ስብሐተ እግዚአብሔር ውስተ ቤተ እግዚአብሔር፡ ወወደቁ በገጽየ።
5
ወይቤለኒ እግዚአብሔር፦ ወልደ ዕጓለ እመሕያው፡ ሢም ልበከ ወርኢ በአዕይንቲከ፡ ወስማዕ በዕዝንከ ኵሎ ዘአነ እነግረከ፡ በኵሉ ሥርዓተ ቤት እግዚአብሔር ወበኵሉ ሕጉ ወረሲ ልበከ በመባአ ቤት ወበኵሉ ሙፃአ መቅደስ።
6
ወበሎሙ ለመሪራን ለቤተ እስራኤል፦ ከመዝ ይቤ አዶናይ እግዚአብሔር፦ አከለክሙ ኵሉ ርኵስክሙ ኦ ቤተ እስራኤል።
7
እስመ አባእክሙ ውሉደ ነኪር ቄላፋነ ልብ ወቁላፋነ ሥጋ ከመ ይህልዉ በመቅደስየ ወያርኵሱ ቤትየ ሶበ ታቄርቡ ኅብስትየ ሥብሐ ወደመ።
8
ወኀደግሙ ሕግየ በኵሉ ግማኔክሙ፡ ወኢዐቀበክሙ ትእዛዘ መቅደስየ ወሤምክሙ ትእዛዘ እለ የዐቅቡ ትእዛዘ መቅደስየ ለክሙ።
9
ከመዝ ይቤ አዶናይ እግዚአብሔር፦ ኵሉ ውሉደ ነኪር ቄላፈ ልብ፡ ወቄላፈ ሥጋ፡ ኢይባእ ውስተ መቅደስየ እምኵሉ ውሉደ ነኪር ዘማእከለ ደቂቀ እስራኤል።
10
ዘእንበለ ሌዋውያን ዘርኅቁ እምኔየ በጌጋየ እስራኤል እለ ስሕቱ ድኅረ ጣዖቶሙ ወነሥኡ ኃጢአቶሙ።
11
ወይኩኑ ላእካነ ውስተ መቅደስየ ወዓቀብተ በዓጸደ ቤት ወእለ ይትለአኩ ለቤት እሙንቱ ያጥብሑ መሥዋዕተ ወዝብሐ ለሕዝብ፡ ወእሙንቱ ይቁሙ ቅድሜሆሙ ወይትለአክዎሙ።
12
እስመ ተልእኩ ሎሙ በቅድመ ጣዖቶሙ፡ ወኮኑ ዕቅፍተ ኃጢአት ለቤተ እስራኤል፡ ወበእንተዝ አንሣእኩ እዴየ ላዕሌሆሙ፣ ይቤ አዶናይ እግዚአብሔር፡ ወነሥኡ ኃጢአቶሙ።
13
ወኢይቅረቡ ኀቤየ ከመ ይትከሀኑ ሊተ፡ ወኢይቅረቡ ኀበ ኵሉ ቅድሳትየ፡ ወኀበ ቅድስተ ቅዱሳን፡ ወይንሥኡ ኃፍረቶሙ ወርኵሶሙ ዘገብሩ።
14
ወእሬስዮሙ ዓቀብተ ሥርዓተ ቤትየ ወበኵሉ ተቀንዮ ወበኵሉ ዘይትገበር ቦቱ።
15
ወካህናትሰ ሌዋውያን ደቂቀ ሳዶቅ እለ የዓቅቡ ትእዛዘ መቅደስየ፡ ሶበ ስሕቱ እምኔየ ደቂቀ እስራኤል እሙንቱ ይቅረቡ ኀቤየ ከመ ይትለአኩኒ፡ ወይቁሙ ቅድሜየ ከመ ያቅርቡ ሊተ ስብሐ ወደመ፣ ይቤ አዶናይ እግዚአብሔር።
16
እሙንቱ ይባኡ ውስተ መቅደስየ፡ ወእሙንቱ ይቅረቡ ኀበ ማእድየ ከመ ይትለአኩኒ ወይዕቀቡ ትእዛዝየ።
17
ወይኩን በበአቶሙ ውስተ አንቀጸ ዓፀድ ውሳጢት ይልበሱ ልብሰ ዓጌ፡ ወኢይዕርግ ላዕሌሆሙ ፀምር ሶበ ይትለአኩ በአንቀጸ ዓፀድ ውሳጢት ወበቤት።
18
ወሰበን ዘዓጌ ይኩን ዲበ ርእሶሙ፡ ወይኩን ድርማንቅ ዘዓጌ ውስተ ሐቌሆሙ ወኢይቅንቱ ዘላህብ።
19
ወሶበ ይወጽኡ ውስተ ዓፀድ ጸናፊ ኀበ ዓፀድ ዘአፍኣ ኀበ ሕዝብ ያውርዱ አልባሲሆሙ ዘተልእኩ ቦሙ፡ ወያንብርዎሙ ውስተ ኤስኬዴሬ ቅዱስ፤ ወይልበሱ አልባሰ ካልአተ፡ ወኢይቀድሱ ሕዝበ በአልባሲሆሙ።
20
ወኢይላጽዩ ርእሶሙ ወኢያንኁ ሥዕርቶሙ ዳእሙ ተቀርጾ ይትቀረጹ አርእስቲሆሙ።
21
ወኢይስተይ ወይነ ኵሉ ካህን ሶበ ይበውእ ውስተ ዓፀድ ውሳጢ።
22
ወኢይንሥኡ ሎሙ አንስተ መበለተ ወኅድግተ፡ ዘእንበለ ዳእሙ ድንግለ እመዘረአ ቤት እስራኤል፡ ወመበለተሰ ዘኮነት መበለተ እምካህን ይንሥኡ።
23
ወይምሀሩ ለሕዝብየ ማእክለ ቅዱስ ወሁል፡ ውያይድእዎሙ ማእከለ ርሱሕ ወንጹሕ።
24
ወዲበ ቀስትሂ እሙንቱ ይቁሙ ለፈቲሕ ውይፍትሑ ከመ ፍትሕየ፡ ውይዕቀቡ ሕግየ ውትእዛዝየ ወኵሎ በዓላትየ፡ ወይቀድሱ ሰንበታትየ።
25
ወኢይባኡ ኀበ ዘሞተ ሰብእ ለተገምኖ፡ ዘእንበለ ለአብ ወለእም ወለወልድ ወለወለት ወለእኀ- ወለእኅት እንተ ኢኮነት ለብእሲ ወይረኵሱ።
26
ወእምድኅረ ነጽሐ ይኈልቁ ሎቱ ሰቡዐ መዋዕለ።
27
ወበዕለተ ይበውእ ውስተ መቅደስ ወውስተ ዓፀድ ውሳጢት ለተልእኮ ውስተ ቅደስት ያቅርብ ዘኃጢአት፣ ይቤ አዶናይ እግዚአብሔር።
28
ወትከውን ሎሙ ርስተ አነ ርስቶሙ፡ ወኢትሁብዎሙ እኅዘተ በውስተ እስራኤል አነ እኅዘቶሙ።
29
ዘመባእ፡ ወዘኃጢአት፡ ወዘንስሓ፡ እሙንቱ ይብልዑ፡ ወኵሉ ዘሕሩም በእስራኤል ይኩን ሎሙ።
30
ወቀዳምያተ ኵሉ ፍሬክሙ፡ ወኵሉ መባአክሙ ዘተቃርቡ ይኩን ለካህናት ወትሁቡ ለካህን ቀዳምያተ ብኁክሙ ከመ ይኩን በረከት ውስተ ቤትክሙ።
31
ወኵሉ ማውታ ወብልዐ አርዌ እምአዕዋፍ ወእምእንስሳ ኢይብልዑ ካህናት።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 45
1
ወሶቦ ትከፍሉ ምድረ በመክፈልት ታበውኡ መባአ ቅዱሰ ለእግዚአብሔር እምነ ምድር፡ ኑኁ ክልኤቱ እልፍ ወኃምሳ ምእት፡ ወርኅቡ እልፍ ቅዱስ ውእቱ በኵሉ ደወለ ዓውዱ።
2
ወይኩን እምዝንቱ ለመቅደስ ኃምስቱ ምእት በኃምስቱ ምእት መርብዕተ ዓውድ፡ ወኃምሳ እመት ዘይፈልጥ ሎቱ ዓውደ እምዓውዱ።
3
ወእምነ ዝንቱ መስፈርት ትሰፍር ዘኑኁ ክልኤቱ እልፍ ወኃምሳ ምእት፡ ወርኅቡ እልፍ፡ ወይኩን ቦቱ መቅደስ ወቅድስተ ቅዱሳን።
4
ቅዱስ ውእቱ እምነ ምድር ወይኩን ለካህናት እለ ይትለአኩ ለመቅደስ እለ ቅሩባን ለመልእክተ እግዚአብሔር፡ ወይኩን ሎሙ መካነ ለአብያቲሆሙ፡ ወቅዱሰ ለመቅደስ።
5
ወዘክልኤት እልፍ ወኃምስቱ ምእት ኑኁ፡ ወእልፍ ርኅቡ ይኩን ሎሙ ለሌዋውያን እለ ይትለአኩ ለቤት ርስተ ምስለ ዕሥራ ኤስኬዴሬ።
6
ወትሁቡ እኅዘተ ሀገር ዘርኅቡ ኃምሳ ምእት፡ ወኑኁ ክልኤቱ እልፍ ወኃምሳ ምእት ምስለ መባእ ቅዱስ፡ ወይኩን ለኵሉ ቤተ እስራኤል።
7
ወለመልአክኒ እምለፌ ወእምለፌ ለመባእ ቅዱስ፡ ወለእኅዘተ ሀገር ኀበ ገጸ መባእ ቅዱስ፡ ወኀበ ገጸ አኅዘተ ሀገር እመንገለ ባሕር ባሕረ፡ ወእመንገለ ጽባሕ ጽባሐ፡ ወኑኁ ከመ አሐዱ እመክፈልታት፡ እምደወለ ባሕር እስከ ደወለ ጽባሕ።
8
ወይኩን ሎቱ ምድረ ወአኅዘተ በውስተ እስራኤል ወኢየዐምፁ እንከ መላእክቲሆሙ ሕዝብየ፡ ወየሀብዎሙ ምድረ ለቤተ እስራኤል ለለነገዶሙ።
9
ከመዝ ይቤ አዶናይ እግዚአብሔር፦ አከለክሙ መላእክተ እስራኤል አሰስሉ ዓመፃ ወግፍዐ፡ ወግበሩ ፍትሐ ወጽድቀ፡ ወአርኅቁ ትዕግልተክሙ እምላዕለ ሕዝብየ፣ ይቤ አዶናይ እግዚአብሔር።
10
መዳልወ ጽድቅ፡ ወኤፋተ ጽድቅ፡ ወባተ ጽድቅ ይኩን ለክሙ።
11
ወይኩኑ ኤፋ ወባት አሐደ ዓቅመ፡ ከመ ይንሣእ ባት ዓሥራቲሁ ለሖሜር፡ ወኤፋ ዓሥራተ ሖሜር ኀበ ሖሜር ይኩን መስፈርቱ።
12
ወሰቅል ዕሥራ አቦሊ፡ ወዕሥራ ሰቅል ዕሥራ ወሐምስቱ ሰቅል ወዕሥራ ወሐምስቱ ሰቅል ይኩን ለክሙ ምናነ።
13
ወዝንቱ መባእ ታበውኡ ሳድሲተ ኢፍ እም ሖሜር ሥርናይ፡ ወሳድሲት ኢፍ እምሖሜር ሰገም።
14
ወመስፈርተ ቅብዕ ባት ዘቅብዕ፡ አሥራቲሁ ለባት እምቆሮስ ትዔሥሩ፡ እስመ ሖሜር ዓሠርቱ ባት፡ ወዓሠርቱ ባት አሐዱ ሖሜር።
15
ወአሐቲ በግዕት እምክልኤቱ ምእት አባግዕ እምነ ምሥቃየ እስራኤል ለመሥዋዕት ወለቍርባን ወለሰላም ለአስተሥርዮ በእንቲአሆሙ፣ ይቤ እግዚአብሔር እግዚእ።
16
ኵሉ ሕዝበ ምድር የሀቡ ዘንተ መባአ ለመልአከ እስራኤል።
17
ወላዕለ መልአክ ይኩን መሥዋዕት ወቍርባን ወሞጻሕት፡ በበዓላት ወበሠርቀ አውራኅ ወበሰናብት፡ ወበኵሉ በዓላቲሆሙ ለቤተ እስራኤል፡ ውእቱ ይግበር ዘኃጢአት ቍርባነ ወመሥዋዕተ፡ ወዘሰላም ለአስተሥርዮ በእንተ ቤተ እስራኤል።
18
ከመዝ ይቤ አዶናይ እግዚአብሔር፦ በቀዳሚ ወርኅ አመ ርእሰ ሠርቅ ትነሥእ ተይፈነ ወልደ ላህም ንጹሐ ወታነጽሖ ለመቅደስ።
19
ወይንሣእ ካህን እምደሙ ዘኃጢአት ወይንዛሕ ራግዛተ ቤት፡ ወበአርባዕቱ ገጻተ ሕዋር ዘምሥዋዕ ወዲበ ራግዛተ አንቀጽ ዘዓፀድ ውሳጢዊ።
20
ወከመዝ ትገብር እምሰቡዑ ወርኅ እምብእሲ ጊጉይ ወስፉጥ ወታስተሠርይዎ ለቤት።
21
በቀዳሚ ወርኅ አመ ዓሥሩ ወረቡዑ ለሠርቅ ይኩን ለክሙ ፋሲካ፡ ሰቡዐ መዋዕለ በዓል ይትበላዕ ናዕት።
22
ወይገብር መልአክ በውእቱ ዕለት በእንተ ርእሱ ወበእንተ ኵሉ ሕዝበ ምድር ላሕመ ዘኃጢአት።
23
ወሱባዔ መዋዕለ በዓል ይገብር መሥዋዕተ ለእግዚአብሔር ሰብዐተ አልሕምተ፡ ወሰብዐተ ሐራጊተ ንጹሓነ ለለዕለት ሰቡዑ መዋዕለ፡ ወለኃጢአት ሐርጌ እምውስተ አጣሊ ለለዕለት።
24
ወይገብር ቍርባነ ኢፍ ለላሕም፡ ወኢፍ ለሐርጌ፡ ወቅብዐ ኢን ለኢፍ።
25
ወበሳብዕ ወርኅ አመ ዓሥሩ ወኃሙሱ ለሠርቅ በበዓል ይግበር ከመዝ ሰቡዐ መዋዕለ ከመ ዘኃጢአት፡ ወከመ ዘመሥዋዕት፡ ወከመ ዘቍርባን፡ ወከመ ዘቅብዕ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 46
1
ከመዝ ይቤ እግዚአብሔር እግዚእ፦ አንቀጽ ዘዓፀደ ውሳጢ ዘይኔር ጽባሐ ዕፀወ ይንበር ሰዱሰ መዋዕለ ግብር፡ ወበዕለተ ሰንበት ይትረኃው፡ ወበዕለተ ሠርቅ ይትረኃው።
2
ወይባእ ንጉሥ ፍኖተ ኤላም ዘአንቀጽ እምጸናፊ ወይቁም ቅድመ ኆኅት፡ ወይግበሩ ካህናት መሥዋዕቶ ወዘመድኃኒት፡ ወይስግድ ዲበ መድረከ አንቀጽ ወይጻእ፡ ወኢይትዓፀው ኆኅት እስከ ሠርክ።
3
ወይስግዱ ሕዝበ ምድር በኆኅተ ይእቲ ኆኅት ቅድመ እግዚአብሔር በበሰናብት ወበበሠርቀ ወርኅ።
4
ወመሥዋዕት ዘያቄርቦ መልአክ ለእግዚአብሔር በዕለተ ሰንበት ስድስቱ አባግዕ ንጹሐን፡ ወሐርጌ ንጹሕ።
5
ወቊርባነ ኢፍ ለሐርጌ፡ ወለአባግዕሰ ቍርባን ሀብተ እዴሁ ወቅብዐ ኢን ለኢፍ።
6
ወበዕለተ ሠርቅ ተይፈነ ወልደ ላሕም ንጹሐ፡ ወስድስተ አባግዐ፡ ወሐርጌ እለ ኮኑ ንጹሐነ።
7
ወይግበር ቍርባነ ኢፍ ለላሕም፡ ወኢፍ ለሐርጌ፡ ወለአባግዕሰ በከመ ረከበ እዴሁ፡ ወቅብዐ ኢን ለኢፍ።
8
ወሶበ ይበውእ መልአክ ይባእ ፍኖተ ኤላም ዘአንቀጽ፡ ወበፍኖቱ ይጻእ።
9
ወሶበ ይበውእ ሕዝበ ምድር ቅድመ እግዚአብሔር በበዓላት ዘይበውእ ፍኖተ አንቀጸ ሰሜን ለሰጊድ ይባእ ፍኖተ አንቀጸ ደቡብ ወዘይበውእ ፍኖተ አንቀጸ ደቡብ ይጻእ ፍኖተ አንቀጽ ሰሜናዊ፡ ወኢይትመየጥ ፍኖተ አንቀጽ ዘቦአ ቦቱ፡ ዳእሙ ይጻእ አንጻሮ።
10
ወመልአክኒ በማእከሎሙ ይባእ በበአቶሙ ወበፀአቶሙ ይጻእ።
11
ወበበዓላት ወበዕድሜያት፡ ይኩን ቍርባነ ኢፍ ለላሕም ወኢፍ ለሐርጌ፡ ወለአባግዕሰ ሀብተ እዴሁ፡ ወቅብዐ ኢን ለኢፍ።
12
ወሶበ ይገብር መልአክ ውሂበ መሥዋዕት አው በሰላም በፈቃዱ ለእግዚአብሔር፡ ይትረኃው ሎቱ አንቀጽ ዘይኔጽር ጽባሐ ወይግበር መሥዋዕቶ ወሰላሞ በከመ ይገብር በዕለተ ሰንበት ወይጻእ፡ ወድኅረ ጽአቱ ይትዐፀው አንቀጽ።
13
ወትገብር ለለዕለት መሥዋዕተ ለእግዚአብሔር ማሕሥአ ንጹሐ ዘዓመት ንጹሐ፡ ወበበ ነግህ ትገብሮ።
14
ወትገብር ላዕሌሁ ቍርባነ በበነግህ ሳድሲተ እዴሁ ለኢፍ ወቅብዐ ሣልስተ ኢን ለለዊሰ ሥንዳሌ፡ መሥዋዕቱ ለእግዚአብኤር ሕግ ዘለዓለም ዘዘልፍ።
15
ወይገብሩ ማሕስአ ወቊርባነ ወቅብዐ በበነግህ መሥዋዕተ ዘዘልፍ።
16
ከመዝ ይቤ አዶናይ እግዚአብሔር፦ ሶበ ይሁብ መልአክ ሀብተ ለብእሲ እምውሉዱ ርስቱ ይእቲ፡ ወትከውን ለውሉዱ ወእኅዘቶሙ ይእቲ በመክፈልት።
17
ወለእመ ወሀበ ሀብተ እምርስቱ ለአሐዱ እምአግብርቲሁ ትከውን ሎቱ እስከ ዓመተ ኅድገት፡ ወትትመየጥ ለመልአክ፡ ርስቱሰ ትከውን ሎሙ ለውሉዱ።
18
ወኢይንሣእ መልአክ እምርስተ ሕዝብ ከመ ያፍልሶሙ እምእኅዘቶሙ፡ እምእኅዘቱ ያስተዋርስ ለውሉዱ ከመ አይዘርው ሕዝብየ ብእሲ እምእኅዘቱ።
19
ወአብአኒ በሙባእ ዘዲበ መትከፈ አንቀጽ ኀበ ኤስኬዴሬ ቅዱስ ዘካህናት ዘይኔጽር ሰሜነ፡ ወናሁ ህየ መካን በገቦሆሙ መንገለ ባሕር።
20
ወይቤለኒ፦ ዝንቱ መካን ዘያብስሉ ህየ ካህናት ዘንስሓ ወዘኃጢአት ወበዘይገብሩ ኅብስተ ቍርባን ከመ ኢይጻእ ኀበ ዓፀድ ጸናፊ ለቀድሶተ ሕዝብ።
21
ወአውጽአኒ ውስተ ዓፀድ ጸናፊ ወወሰደኒ ኀበ አርባዕቱ መዓዘነ ዐፀድ ወናሁ ዐፀድ በማዓዝነ ዓፀድ ዐፀድ ወበመዓዝነ ዓፀድ።
22
ወበአረባዕቱ መዓዝነ ዐፀድ አዕጻዳት እኁዛት (ቅጡሮት) ኑኆን አርባዓ፡ ወርኅቦን ሠላሳ ወለአርባዕቱ አዕጻዳት አሐቲ መስፈርት።
23
ወናሕስ በኵሉ ዓውዶሙ ለአርባዕቲሆሙ፡ ወምብሳል ግቡር እምታሕተ ናሕስ ዓውዶ።
24
ወይቤለኒ፦ እሉ ቤተ መብሰላን እለ ያብስሉ ህየ ላእካነ ቤት መሥዋዕቶሙ ለሕዝብ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 47
1
ወሜጠኒ ኀበ ኆኅተ ቤት፡ ወናሁ ማያት ይወጽኡ እምታሕተ መድረክ ቤት ጽባሐዊ እስመ ገጸ ቤት ለጽባሕ ወማያት ይወርዱ እምታሕተ መትከፈ ቤት ዘየማን እምደቡበ ምሥዋዕ።
2
ወአውጽአኒ ፍኖተ አንቀጽ ሰሜናዊ፡ ወአዖደኒ ፍኖተ አፍአ ኀበ አንቀጽ ጸናፊ ዘይኔጽር ጽባሕ፡ ወናሁ ማያት ይውሕዙ እመትከፍት ዘየማን።
3
ወሶበ ወጽአ ዝኩ ብእሲ ጽባሐ ወመስፈርት ውስተ እዴሁ፡ ወሰፈረ ዓሠርተ ምእት በእመት፡ ወአዕደወኒ በማያት ወማያት እስከ ሜኤፌሳይም (ሰኰና)።
4
ወሰፈረ ዓሠርተ ምእት ወአዕደወኒ በማያት ወማያት እስከ አብራክ፡ ወሰፈረ ዓሠርተ ምእት ወአዕደወኒ ወማያት እስከ ሐቌ።
5
ወሰፈረ ዓሠርተ ምእተ ወናሁ ፈለግ ዘኢይክል ዓዲዎቶ፡ እስመ ዓቢይ ውኂዝ ዘኢይዐድውዎ።
6
ወይቤለኒ፦ ርኢከኑ ወልደ ዕጓለ እመሕያው፡ ወወሰደኒ ወሜጠኒ ኀበ ድንጋገ ፈለግ።
7
ወሶበ ሜጠኒ ናሁ በድንጋገ ፈለግ ዕፅ ብዙኅ ፈድፋደ እምለፌሂ ወእምለፌሂ።
8
ወይቤለኒ፦ እሉ ማያት ይወጽኡ ኀበ ገሊላ ጽባሐዊ ወያወርዱ ላዕለ ዓረብ፡ ወይበውኡ ውስተ ባሕር እለ ወጽኡ ወይትፌወሱ ማያት።
9
ወይከውን ኵሉ ዘነፍስ ሕያወ ወይትፌወስ ኀበ ኵሉ ይበውእ ህየ ፈለግ የሐዩ፡ ወይከውን ዓሣ ብዙኅ ጥቀ፡ ወየሐዩ ኵሉ ዘኅቤሁ ይመጽእ ፈለግ።
10
ወይቀውሙ ቦቱ መሠግራን እምዓይነ ጋዲ እስከ ዓይነ ኤግላይም፡ ወይረብቡ መሣግሪሆሙ፡ ወዓሣሁኒ ይከውን ዘዘዚአሁ ከመ ዓሣተ ባሕር ዓቢይ ብዙኅ ፈድፋደ።
11
ዓምዓሙሰ ወዓዘቅቱ ኢይትፌወሱ፡ ዳእሙ ይትወሁቡ ለፄው።
12
ወዲበ ዝኩ ፈለግ ውስተ ደንጋጉ ለፌሂ ወለፌሂ ኵሉ ዕፅ ዘይትበላዕ ኢይትነገፍ ቈጽሉ ወኢይትዌዳእ ፍሬሁ ወለለ ወርኁ ይትበኰር፡ እስመ ማያቲሁ እለ ይወጽኡ እሙንቱ እመቅደስ፡ ወይከውን ፍሬሁ ለመብልዕ ወቈጽሉሂ ለፈውስ።
13
ከመዝ ይቤ አዶናይ እግዚአብሔር፦ ዝደወለ ምድር ዘትከፍሉ ለዓሠርቱ ወክልኤቱ አንጋደ እስራኤል ለዮሴፍ ካዕበተ ሐብል።
14
ወተካፈሉ ኪያሃ ብእሲ ከመ እኁሁ እንተ አንሣእኩ እዴየ ከመ አሀባ ለአበዊክሙ፡ ወዛቲ ምድር ትወድቅ ለክሙ በመክፈልት።
15
ወዝ ደወለ ምድር ዘመንገለ ሰሜን እምነ ባሕር ዓቢይ ፍኖተ ሔትሎን ለበዊኦ ጼዳዳ።
16
ሐማት ቤሮታ ሴብራይም ዘማእከለ ደወለ ደማስቆ ወማእከለ ደወለ ሐማት ሐፄር ሐቲኮን ዘኅበ ደወለ ሐውራን።
17
ወይከውን ደወል እምነ ባሕር ሐፃረ ኤኖን ደወለ ደማስቆ እምሰሜን ሰሜናዊ ወደወለ ሐማት ዘመንገለ ሰሜን።
18
ወዘመንገለ ጽባሕ እማእከለ ሐወራን ወእማእከለ ደማስቆ ወእማእከለ ገለዓድ ወእማእከለ ምድረ እስራኤል ዮርዳኖስ እምደወል ላዕለ ባሕር ጽባሐዊ ትሜጥኑ ወዝንቱ ዘመንገለ ጽባሕ።
19
ወዘመንገላ ደቡብ ቴሜናዊ እምታማር እስከ ባሕረ ሜሪባ ቃዴስ ፈለግ ወእስከ ባሕር ዓቢይ ወዝንቱ ዘመንገለ ቴማን ደቡባዊ።
20
ወዘመንገለ ባሕር ዓቢይ እምደወል እስከ ቅድመ በዊአ ሐማት ዝንቱ ዘመንገላ ባሕር።
21
ወትትካፈሉ ዛተ ምድረ ዓሠርቱ ወክልኤቱ ሕዝበ እስራኤል።
22
ወትትዐፀውዋ ርስተ ለክሙ ወለፈላስያን ዘውስቴትክሙ እለ ወለዱ ደቂቀ በማእከሌክሙ ወይኩኑክሙ ከመ ውሉደ ሀገር እምደቂቀ እስራኤል ወይትዐፀዉ ምስሌክሙ ርስተ ማእከለ አንጋደ እስራኤል።
23
ወየሀሉ ውስተ ነገድ ዘፈለሰ ፈላሲ ኀቤሁ ህየ ትከፍልዎ መክፈልቶ፣ ይቤ ኣዶናይ እግዚአብሔር።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 48
1
ወዝውእቱ አስማቲሆሙ ለእለ ቀደሙ ነገድ እምወሰን ሰሜናዊ፡ ኀበ እደ ፍኖተ ሔትሎን ለበዊአ ኤማት ሐጻረ ኤኖን፡ ደወለ ደማስቆ ሰሜናዊ ኀበ እደ ኤማት፡ ወይከውን ሎቱ እመንገለ ጽባሕ እስከ ባሕር ለዳን አሐዱ።
2
ወዲበ ወሰነ ዳን እመንገለ ጽባሕ እስከ መንገለ ባሕር፡ ለአሴር አሐዱ።
3
ወእም ወሰነ አሴር እመንገለ ጽባሕ እስከ መንገለ ባሕር፡ ለንፍታሌም ኣሐዱ።
4
ወእም ወሰነ ንፍታሌም እመንገለ ጽባሕ እስከ መንገላ ባሕር፡ ለምናሴ አሐዱ።
5
ወእም ወሰነ ምናሴ እመንገለ ጽባሕ እስከ መንገለ ባሕር፡ ለኤፍሬም አሐዱ።
6
ወእም ወሰነ ኤፍሬም እመንገለ ጽባሕ እስከ መንገላ ባሕር፡ ለሮቤል አሐዱ።
7
ወእም ወሰነ ሮቤል እመንገለ ጽባሕ እስከ መንገለ ባሕር፡ ለይሁዳ አሐዱ።
8
ወእም ወሰነ ይሁዳ እመንገለ ጽባሕ እስከ መንገለ ባሕር ይኩን መባእ ዘታበውኡ ክልኤቱ እልፍ ወሐምሳ ምእት ርኅቡ፡ ወኑኁ ከመ አሕዱ እመክፈልታት እመንገለ ጽባሕ እስከ መንገለ ባሕር ወይከውን መቅደስ በማእከሉ።
9
መባእ ዘታበውኡ ለእግዚአብሔር ኑኁ ክልኤቱ እልፍ ወሐምሳ ምእት፡ ወርኅቡ እልፍ።
10
ወዝንቱ ቀዳማያተ መቅደስ ይከውን ለካህናት በገጸ ሰሜን ክልኤቱ እልፍ ወሐምሳ ምእት፡ ወርኅቡ ዘመንገለ ባሕር፡ እልፍ ወርኅቡ ዘመንገለ ጽባሕ እልፍ ወዘመንገለ ደቡብ ክልኤቱ እልፍ ወሐምሳ ምእት ወይከውን መቅደሰ እግዚኣብሔር በማእከሉ።
11
ለካህናት ቅዱሳን እምደቂቀ ሳዶቅ እለ የዓቅቡ ሕግየ ወእለ ኢስሕቱ በጌጋዮሙ ለደቂቀ እስራኤል በከመ ስሕቱ ሌዋውያን።
12
ወትከውን ሎሙ ቀዳማያት ዘያበውኡ እምቀዳማያተ ምድር ቅድስተ ቅዱሳን ቅሩበ ደወሎሙ ለሌዋውያን።
13
ወለሌዋውያንኒ ቅሩበ ደወሎሙ ለካህናት ክልኤቱ እልፍ ወሐምሳ ምእት ኑኁ፡ ወርኅቡ እልፍ ኑኁ ለኵሉ ክልኤቱ እልፍ ወሐምሳ ምእት ወርኅቡ እልፍ።
14
ወኢይሢጡ እምኔሁ ወኢይወልጡ ወኢይኃልፍ ቀዳማያተ ምድር እስመ ቅዱስ ውእቱ ለእግዚአብሔር።
15
ወሐምሳ ምእት ዘተርፈ እምርኅብ በገጸ ክልኤቱ እልፍ ወሐምሳ ምእት ሁል ውእቱ ለሀገር ወለነቢር ወለጺዖት ወትከውን ሀገር በማእከሉ።
16
ወእሉ እምጣኒሃ እመንገለ ሰሜን አርባዓ ወሐምስቱ ምእት፡ ወእመንገለ ደቡብ አርባዓ ወሐምስቱ ምእት፡ እመንገለ ጽባሕ አርባዓ ወሐምስቱ ምእት፡ ወእመንገላ ባሕር አርባዓ ወሐምስቱ ምእት።
17
ወይኩን ጺኦታ ለሀገር ሰሜና ክልኤቱ ምእት ወሐምሳ፡ ወደቡባ ክልኤቱ ምእት ወሐምሳ፡ ምሥራቃ ክልኤቱ ምእት ወሐምሳ፡ ወምዕራባ ክልኤቱ ምእት ወሐምሳ።
18
ወዘተርፈ በኑኁ አንጻረ ቀዳምያተ መቅደስ እልፍ በጽባሕ፡ ወእልፍ በምዕራብ ወይከውን አንጻረ፡ ቀዳማያተ መቅደስ ወእትወቱ ይከውን ሲሳየ ለእለ ይትቀነዩ ሀገረ።
19
ወይትቀነይዋ ቅኑያነ ሀገር እምኵሉ አንጋደ እስራኤል።
20
ወኵሉ ቀዳማያት ክልኤት እልፍ ወሐምሳ ምእት መርብዕተ ታበውኡ ቀዳማያተ መቅደስ ምስለ እኅዘተ ሀገር ወርኅቡ ክልኤቱ እልፍ ወሐምሳ ምእት።
21
ወዘተርፈ እምዝየ ለመልአክ፡ እምለፌ ወእምለፌ እምቀዳማያት ቅዱስ ለእኅዘተ ሀገር፡ ኀበ ገጸ ክልኤት እልፍ ወሐምሳ ምእት ቀዳማያት እስከ ወሰነ ጽባሕ፡ ወበገጸ ባሕር ክልኤቱ እልፍ ወሐምሳ ምእት እስከ ደወለ ባሕር አንጻረ መክፈልታት ለመልአክ፡ ወይኩን ቀዳማያተ መቅደስ ወመቅደሰ ቤት በማእከሉ።
22
ወእም እኅዘተ ሌዋውያን ወእም እኅዘተ ሀገር ይኩን በማእከሉ ለመልአክ ማእከለ ደወለ ይሁዳ ወማእከለ ደወለ ብንያም ይኩን ለመልአክ።
23
ወእለ ተርፉ ኣንጋድ እመንገለ ጽባሕ እስከ መንገለ ባሕር፡ ለብንያም አሐዱ።
24
ወዲበ ደወለ ብንያም እመንገለ ጽባሕ እስከ መንገለ ባሕር፡ ለስምዖን አሐዱ።
25
ወዲበ ደወለ ስምዖን እመንገለ ጽባሕ እስከ መንገለ ባሕር፡ ለይሳኮር አሐዱ።
26
ወዲበ ደወለ ይሳኮር እመንገለ ጽባሕ እስከ መንገለ ባሕር፡ ለዛብሎን ኣሐዱ።
27
ወዲበ ደወለ ዛብሎን እመንገለ ጽባሕ እስከ መንገለ ባሕር፡ ለጋድ አሐዱ።
28
ወዲበ ደወለ ጋድ ዘመንገለ ደቡብ ሰሜናዊ ይኩን ደወል እምታማር ማየ ቅስት ቃዴስ ፈለግ እስከ ባሕር ዓቢይ።
29
ዛቲ ምድር ዘታስተካፍልዋ ርስተ ለአንጋደ እስራኤል ከመዝ ይትካፈሉ፣ ይቤ አዶናይ እግዚአብሔር።
30
ወእሉ ሙጻአቲሃ ለሀገር በመንገለ ሰሜን አርብዓ ወሐምስቱ ምእት መስፈርት።
31
ወአናቅጸ ሀገር ይሰመይ በስመ አንጋደ እስራኤል ወሠለስቱ አናቅጽ በሰሜን አንቀጸ ሮቤል አሐዱ፡ አንቀጸ ይሁዳ አሐዱ፡ አንቀጸ ሌዊ አሐዱ።
32
ወበገጸ ጽባሕ ዓርባዓ ወሐምስቱ ምእት፡ ወሠለስቱ አናቅጽ አንቀጸ ዮሴፍ አሐዱ፡ አንቀጸ ብንያም አሐዱ፡ አንቀጸ ዳን አሐዱ።
33
ወመንገለ ደቡብ ዓርባዓ ወሐምስቱ ምእት መስፈርት ወሠለስቱ አናቅጽ፡ አንቀጸ ስምዖን አሐዱ፡ አንቀጸ ይሳኮር አሐዱ፡ አንቀጸ ዛብሎን ኣሐዱ።
34
ወእመንገለ ባሕር ዓርባዓ ወሐምስቱ ምእት ወሠለስቱ እናቅጺሆሙ፡ አንቀጸ ጋድ አሐዱ፡ አንቀጸ አሴር አሐዱ፡ አንቀጸ ንፍታሌም አሐዱ።
35
ወዓውዱኒ እልፍ ወሰማንያ ምእት፡ ወስመ ሀገራ እምዮም፦ እግዚአብሔር ህየ።
ተፈጸመ ዘሕዝቅኤል ነቢይ፤ ወስብሐት ለእግዚአብሔር፡ አሜን።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />

        </LinearLayout>
    </ScrollView>
</androidx.constraintlayout.widget.ConstraintLayout>