<?xml version="1.0" encoding="utf-8"?>
<androidx.constraintlayout.widget.ConstraintLayout xmlns:android="http://schemas.android.com/apk/res/android"
    xmlns:app="http://schemas.android.com/apk/res-auto"
    xmlns:tools="http://schemas.android.com/tools"
    android:layout_width="match_parent"
    android:layout_height="match_parent"
    tools:context=".ui.PeterFragment">

    <ScrollView
        android:layout_width="match_parent"
        android:layout_height="match_parent"
        app:layout_constraintBottom_toBottomOf="parent"
        app:layout_constraintEnd_toEndOf="parent"
        app:layout_constraintStart_toStartOf="parent"
        app:layout_constraintTop_toTopOf="parent">

        <LinearLayout
            android:layout_width="wrap_content"
            android:layout_height="wrap_content"
            android:orientation="vertical"
            android:id="@+id/parentLayout">

            <TextView
                android:id="@+id/text_john"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 1
በእንተ ኅሩያን
1
እምጴጥሮስ ልኡከ እግዚእነ ኢየሱስ ክርስቶስ ለኅሩያን ለእለ ሀለዉ ውስተ በሐውርተ ጳንጦስ ወገላትያ ወቀጰዶቅያ ወእስያ ወቢታንያ።
2
ለእለ ቀደሙ አእምሮቶ ለእግዚአብሔር አብ በመንፈስ ቅዱስ ከመ ይስምዑ በንዝኀተ ደሙ ለኢየሱስ ክርስቶስ ሞገስ ወሰላም ይብዛኅ ለክሙ።
3
ይትባረክ እግዚአብሔር አቡሁ ለእግዚእነ ኢየሱስ ክርስቶስ ዘወለደነ በብዝኀ ምሕረቱ ለተስፋ እንተ ባቲ ነሐዩ በተንሥኦቱ ለእግዚእነ ኢየሱስ ክርስቶስ እምነ ምዉታን።
4
ለተዋርሶ ዘኢይበሊ ወዘኢይረኵስ ወዘኢይጸመሂ ዘዕቁብ ለነ ወለክሙ በሰማያት።
5
ለእለ በኀይለ እግዚአብሔር ዕቁባን በሃይማኖት ለመድኀኒት እንተ ድሉት ከመ ታስተርኢ በደኃሪ መዋዕል።
6
ወትትፌሥሑ እስከ ለዓለም ወባሕቱ ኅዳጠ ሀለወክሙ ይእዜ ትተክዙ በዘይመጽአክሙ መከራ ዘዘዚኣሁ።
7
ከመ መከራሃ ለሃይማኖትክሙ ዘይትበደር ፈድፋደ እምወርቅ ንጹሕ ዘበእሳት አመከርዎ ወትትረከቡ ሀለወክሙ በክብር ወበስብሐት ወበውዳሴ አመ ያስተርኢ ኢየሱስ ክርስቶስ።
8
ውእቱኬ ዘታፈቅርዎ እንዘ ኢትሬእይዎ፡ ወእስከ ይእዜ ኢርኢክምዎ፣ ወባሕቱ ተአምኑ ቦቱ፡ ወይእዜኒ ትትፌሥሑ በፍሥሓ እንተ አልባቲ ማኅለቅት።
9
ወትነሥኡ በፍጻሜሃ ለሃይማኖትክሙ መድኀኒተ ነፍስክሙ።
10
ይእቲኬ መድኀኒት እንተ ኀሠሥዋ ወዖድዋ ነቢያት እለ ተነበዩ በእንተ ክብርክሙ።
11
እንዘ የኀሥሡ ለአይ ወለማእዜ መዋዕል ዘነገረ በእንቲኣሁ በላዕሌሆሙ መንፈሱ ለኢየሱስ ክርስቶስ ወአቅደመ ስምዐ ከዊነ በእንተ ዘሀለዎ ይሕምም ክርስቶስ ወበእንተ ስብሐቲሁ ዘእምድኅሬሁ።
12
እስመ አስተርአዮሙ ወአኮ በርእሶሙ ዘነገሩክሙ ዘንተ ዘይእዜ ንዜንወክሙ አላ አይድዑክሙ በመንፈስ ቅዱስ ዘተፈነወ እምሰማይ እምኀበ ያፈትዎሙ ለመላእክት ከመ የሐውጽዎ።
በእንተ ዘትወጽእ ትፍሥሕት
13
ወይእዜኒ ቅንቱ ሐቌ ልብክሙ ጥዩቀ ወንቁሀ ተሰፈውዋ ለእንተ ትመጽእ ለክሙ ትፍሥሕት በአስተርእዮቱ ለኢየሱስ ክርስቶስ።
14
ከመ ውሉድ እለ ይትኤዘዙ እንዘ ኢትትመየጡ ለእንተ ቀዳሚ ጌጋይክሙ በኢያእምሮ ዘፈተውክሙ።
15
ወባሕቱ በከመ ዘጸውዐክሙ ቅዱስ ውእቱ አንትሙኒ ኩኑ ቅዱሳነ በኵሉ ግዕዝክሙ።
16
እስመ ጽሑፍ ዘይብል፦ “ኩኑ ቅዱሳነ እስመ ቅዱስ አነ።”
17
ወእመሰ ለአብ ትጼውዕዎ ለዘይኴንን ጽድቀ እንዘ ገጸ ኢይነሥእ በበ ምግባሪሁ ለለአሐዱ እንዘ ትፈርሁ በኵሉ መዋዕለ ሕይወትክሙ ወበዘአመንክሙ ሑሩ ባቲ።
በእንተ አእምሮ ቤዛ
18
እንዘ ተአምሩ ከመ አኮ በዘይማስን ብሩር ወወርቅ ዘተቤዘወክሙ እምውስተ ዘኢይበቍዕ ምግባሪክሙ ዘተመጠውክሙ እምአበዊክሙ።
19
አላ በክቡር ደሙ ለክርስቶስ ከመ ዘበግዕ ቅድው ወንጹሕ።
20
ዘተአምረ እምቅድመ ይትፈጠር ዓለም ወአስተርአየ በደኃሪ መዋዕል በእንቲኣነ።
21
እለ በላዕለ እዴሁ አመነ በእግዚአብሔር ዘአንሥኦ እምዉታን ወስብሐተ ወሀቦ፤ ወይእዜኒ ሃይማኖትክሙ ወተስፋክሙ ይኩን በእግዚአብሔር።
በእንተ ፍቅር ፍጹም
22
አንጽሑ ነፍስተክሙ በትእዛዙ ለጽድቅ ወበሃይማኖትክሙ ከመ ታፍቅሩ ካልኣኒክሙ እንዘ ኢትናፍቁ በምልአ ልብክሙ ተፋቀሩ ዘበጽድቅ በበይናቲክሙ ጽፉቀ።
23
ከመ ሰብእ እለ ተወልዱ ፍጹመ አኮ እምዘርዕ ዘይደመሰስ አላ እምዘርዕ ዘኢይጠፍእ በትእዛዙ ለእግዚአብሔር ዘሀለወ ለዝሉፉ።
24
እስመ፦
“ኵሉ ዘሥጋ ከመ ሣዕር ወኵሉ ክብሩ ከመ ፍሬ ሣዕር ዘእምከመ የብሰ ሣዕር ይትነገፍ ፍሬሁ።
25
ወቃሉሰ ለእግዚአብሔር ይነብር ለዓለም”፤
ወዝንቱ ውእቱ ቃሉ ዘነገርናክሙ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:id="@+id/text_john2"
                android:visibility="gone"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 2
አሰስሎ እከይ
1
አሰስልዋ እንከ እምኔክሙ ለኵላ እከይ ወለኵላ ሕብል ወለናፍቆ ወለተሓምዮ ወለተቃንኦ።
2
ወኩኑ ከመ እለ ይእዜ ተወልዱ ሕፃናት ወአፍቅሩ ሐሊበ ነባቤ ዘአልቦቱ ቱስሕት ከመ ቦቱ ትልሀቁ ለድኂን።
3
ወናሁ ጥዕምክሙ ከመ ኄር እግዚአብሔር ወኀቤሁ ምግባኢክሙ።
4
ወይእቲ እብን እንተ በኀበ ሰብእ ምንንት ወበኀበ እግዚአብሔርሰ ኅሪት ወክብርት።
5
ወአንትሙኒ ጽንዑ ከመ እብን መንፈሳዊ ወኩኑ ታቦተ መንፈሳዌ ለክህነት ቅድስት ወንጽሕት ከመ ታቅርቡ ወታዕርጉ መሥዋዕተ መንፈሳዌ ዘይሰጠወክሙ እግዚአብሔር በእደዊሁ ለኢየሱስ ክርስቶስ።
6
እስመ ከመዝ ጽሑፍ፦
“ናሁ እሠይም ውስተ ጽዮን እብነ ማዕዘንት ኅሪተ ወክብርተ ወዘአምነ ባቲ ኢይትኀፈር።”
7
ለክሙ ውእቱ ክብር ለእለ ተአምኑ ወለእለሰ ይክሕዱ፦
“እብን እንተ መነንዋ ነደቅት፡ ይእቲ ኮነት ውስተ ርእሰ ማዕዘንት።”
8
ውእቱኬ እብነ ዕቅፍት ወእብነ ካሕድ ለእለ ይትዐቀፉ በቃሉ ወይክሕድዎ ለዘቦቱ ተፈጥሩ።
9
ወአንትሙሰ ፍጥረት ኅሩያን ወታቦት ለንጉሥ ወሕዝብ ንጹሕ ወሕዝብ ዘይትሜካሕ ከመ ትንግሩ ሠናይቶ ለዘጸውዐክሙ እምጽልመት ውስተ ብርሃነ ስብሐቲሁ።
10
እንዘ ቀዲሙ ኢኮንክሙ ሕዝቦ ይእዜሰ ሕዝበ እግዚአብሔር አንትሙ፣ እንዘ ቀዲሙ ኢኮንክሙ ምሁራነ ይእዜሰ መሀረክሙ።
አሠንዮ ግእዝ
11
ኦ አኀውየ ፍቁራን እስእለክሙ ብቍዑኒ ከመ ፈላሲ ወከመ ነግድ ወከመ ድኩም ታርሕቅዋ ለፍትወተ ሥጋክሙ እንተ ትጸብኣ ለነፍስክሙ።
12
ወግዕዝክሙኒ በማእከለ አሕዛብ ሠናየ ለይኩን፣ ከመ ኢይርከቡ በዘየሐምዩክሙ ከመ ገባሬ እኪት ወሠናየ ምግባሪክሙ ይርአዩ ወይሰብሕዎ ለእግዚአብሔር ከመ ይትመየጦሙ።
13
አትሕቱ ርእሰክሙ ለኵሉ ፍጥረተ ዕጓለ እመሕያው በእንተ እግዚአብሔር ወለንጉሥኒ እስመ ኵሉ ሎቱ።
14
ወለመኳንንትኒ እስመ ውእቱ ይፌንዎሙ ከመ ይኰንንዎሙ ለእለ ይገብርዋ ለእኪት ወያእኵትዎሙ ለእለ ይገብርዋ ለሠናይት።
15
እስመ ከመዝ ውእቱ ፈቃዱ ለእግዚአብሔር ከመ በሠናይ ምግባሪክሙ ትእስሩ አፉሆሙ ለአብዳን ሰብእ እለ ኢየአምርዎ ለእግዚአብሔር።
16
ወኩኑ ከመ አግዓዝያን ወአኮ ከመ እለ ቦሙ ጌጋይ ዘእኩይ፣ ወአንትሙሰ ከመ አግብርተ እግዚአብሔር።
17
ኵሎ አክብሩ፡ ወቢጸክሙኒ አፍቅሩ፡ ወለእግዚአብሔርኒ ፍርህዎ፡ ወለንጉሥኒ አክብርዎ።
በእንተ ሕማማተ መስቀል
(ኤፌ. 5:22-6:9፤ ቈላ. 3:18-4:11)
18
ወአንትሙኒ ነባሪ ተኰነኑ ለአጋእዝቲክሙ እንዘ ትፈርሁ ወአኮ ዳእሙ ለኄራን ወለመሓርያን አላ ለእኩያንኒ።
19
እስመ ጸጋ እግዚአብሔር ትትወሀብ ለዘበእንተ ሠናይ ምግባሩ ይትዔገሣ ለኀዘን እንዘ የሐምም በግፍዕ።
20
ወምንትኑመ ይእቲ አኰቴትክሙ እመ እንዘ ትኤብሱ ትትዔገሡ መቅሠፍተክሙ? አላ እንዘ ሠናየ ትገብሩ እመ ተዐገሥክሙ ግፍዐክሙ ዛቲ ይእቲ አኰቴትክሙ በኀበ እግዚአብሔር።
21
እስመ በእንተ ዝንቱ ተጸዋዕክሙ እስመ ክርስቶስኒ በእንቲኣክሙ ሐመ ይኅድግ ለክሙ ማዕተቦ ከመ ትትልዉ አሠረ ዚኣሁ።
22
በከመ ውእቱ ኢገብረ ኀጢአተ ወኢተረክበ ሐሰት ውስተ አፉሁ።
23
እንዘ ይጼእልዎ ኢጸአለ ወእንዘ ያሐምምዎ ኢተቀየመ፤ አላ አግብአ ለዘይኴንን ጽድቀ።
24
ወበእንተ ኀጣውኢነ ውእቱ ተሰቅለ ዲበ ዕፅ በሥጋሁ ከመ ያውፅአነ እምኀጣውኢነ ወበጽድቁ ያሕይወነ፤ እስመ በቍስለ ዚኣሁ ሐየውክሙ ቍስለክሙ፤
25
እንዘ ከመ አባግዕ ትሳኰዩ፤ ወይእዜኒ ግብኡ ኀበ ኖላዊክሙ ወዐቃቢሃ ለነፍስክሙ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />
            <TextView
                android:id="@+id/text_john3"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 3
ሐሪዐ ቤት
1
ወከማሁ አንትንሂ አንስት ተኰነና ለአምታቲክን ከመ እመ ቦ ዘኢየአምን በዝንቱ ነገር እምሥነ ምግባሪሆን ለአንስት ይርአዩ ወዘእንበለ ካሕድ ይርብሕዋ ለነፍሶሙ።
2
ወእንዘ ትፈርሃ አሠንያ ግዕዘክን በንጽሕ።
3
አኮ ከመ ታድልዋ ለዐይነ ሰብእ በተጸፍሮ ሥዕርትክን ወአኮ በተሰርግዎ ወርቅ ወብሩር ወአኮ በተላብሶ አልባስ ዘብዙኅ ሤጡ።
4
አላ በኅቡእ ልቡ ለሰብእ ለዘኢይጠፍእ ወለዘኢይደምፅ መንፈስ ቅዱስ ዘህልው ቅድመ እግዚአብሔር ዘብዙኅ ሐሳቡ።
5
ወከማሁ ትካትኒ ቅዱሳት አንስት እለ ይትዌከላ ላዕለ እግዚአብሔር ይሰረገዋ ርእሶን በተኰንኖ ለአምታቲሆን።
6
ከመ ሣራ እስመ ይእቲ ትትኤዘዞ ለአብርሃም ወእግዚእየ ትብሎ ወአንትንሂ አዋልዲሃ ኩና በምግባረ ሠናይ እንዘ ኢትፈርሃ እምነ ድንጋፄ ወኢምንተኒ።
7
ወከማሁ አንትሙሂ ዕደው እንዘ ትነብሩ ምስለ አንስቲያክሙ ኢታስተሐቅሩ አንስቲያክሙ እስመ ይደክም ፍጥረተ ዚኣሆን ለአንስት አክብሩ አንስቲያክሙ እስመ ይወርሳ እማንቱኒ ክብረ ወሕይወተ ምስሌክሙ ከመ ኢትትዐቀፍ ጸሎትክሙ።
8
ወማኅለቅቱሰ ለኵሉ ከመ ተዐርዩ ልበ በአሐዱ ኅሊና እንዘ ተሐምሙ ሕማመ ቢጽክሙ።
9
ወእንዘ ኢታዐብዩ ልበክሙ ወእንዘ ኢትፈድይዎ እኪተ ለዘገብረ ለክሙ እኪተ ወእንዘ ኢትጼእልዎ ለዘጸለአክሙ ወለጸላኢክሙኒ ባርክዎ እስመ ለዝንቱ ተጸዋዕክሙ ከመ በረከተ ትረሱ።
ተዐቅቦ እምኵሉ እኩይ
10
ወዘሰ፦
“ያፈቅራ ለሕይወት ወይፈቱ ይርአይ መዋዕለ ሠናያተ ያርምም ልሳኖ እምእኪት ወከናፍሪሁኒ ከመ ኢይንብባ ሐሰተ።
11
ይትገኀሥ እምእኪት ወይግበራ ለሠናይት፤
ለይኅሥሣ ለሰላም ወይትልዋ።
12
እስመ አዕይንቲሁ ለእግዚአብሔር ኀበ ጻድቃኑ ወእዝኑሂ ኀበ ስእለቶሙ፣ ገጹ ለእግዚአብሔር ኀበ እለ ይገበሩ እኪተ።”
13
ወመኑ ውእቱ ዘእኪተ ይፈቅድ ለክሙ እመ ትቀንኡ ለገቢረ ሠናይ?
14
ወእመሰ በገቢረ ጽድቅ ተሐምሙ ብፁዓን አንትሙ ወዘሰ ይጌርመክሙ ኢትፍርሁ ወኢትደንግፁ።
15
አላ ለእግዚአብሔር ቀድስዎ በኵሉ ልብክሙ ወድልዋኒክሙ ሀልዉ በኵሉ ጊዜ ከመ ታውሥእዎሙ ቃለ ለእለ ይሴአሉክሙ በእንተ ዛቲ ተስፋክሙ።
16
ወበየውሀትክሙ ወበፍርሀተ እግዚአብሔር አሠነዩ ግዕዘክሙ ከመ እመ ቦ እለ የሐምዩክሙ ከመ ዘእኩይ ምግባሪክሙ ይትኀፈሩ እለ የሐምዩክሙ እምሥነ ምግባሪክሙ ዘበእንተ ክርስቶስ።
17
እስመ ይኄይስ እንዘ ሠናየ ትገብሩ ወትፈቅዱ ፈቃዶ ለእግዚአብሔር ትሕምሙ እምነ እንዘ እኪተ ትገብሩ።
ግዕዛን በሞተ ክርስቶስ
18
እስመ ክርስቶስኒ ምዕረ ሞተ በእንተ ኀጣውአ ሰብእ፣ ወበእንቲኣነ ሞተ ጻድቅ በእንተ ኀጣውኢነ ከመ ኪያነ ያብጽሐነ ኀበ እግዚአብሔር ሞተ በሥጋ ወሐይወ በመንፈስ።
19
ወሖረ ኀበ እለ ሙቅሕታ ትነብር ነፍሶሙ ወሰበከ ሎሙ ግዕዛነ።
20
ለእለ ክሕድዎ ቀዲሙ ወነበሩ በንስሓሆሙ እንዘ ይጸንሑ ትዕግሥቶ ለእግዚአብሔር ከመ እለ በመዋዕሊሁ ለኖኅ አመ ይገብር ታቦተ ወድኅኑ ባቲ ሰማኒቱ ነፍስ ኅዳጣን እምነ ማየ አይኅ።
21
ወኪያነኒ ይእዜ ያድኅነነ በአርኣያሁ በጥምቀት፣ አኮ በኅፅበተ ሥጋ እምርስሐት አላ ከመ ግዕዘ ሠናየ ይምሀረነ በዘነአምን በእግዚአብሔር ወበተንሥኦቱ ለእግዚእነ ኢየሱስ ክርስቶስ።
22
ዘሀለዎ ይነብር በየማነ እግዚአብሔር ዘዐርገ ውስተ ሰማይ ወተኰነኑ ሎቱ መላእክት ወሥልጣናት ወኵሉ ኀይል።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />

            <TextView
                android:id="@+id/text_john4"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 4
ሕይወት ዘበእግዚአብሔር
1
ወእመሰ ክርስቶስ ተሰቅለ በሥጋሁ በእንቲኣነ ወአንትሙኒ ተወልተዉ በይእቲ ኅሊና እስመ ዘሐመ በሥጋሁ ድኅነ እምኀጣውኡ።
2
ከመ ኢይሕየው እንከ በፍትወተ ሥጋ አላ በፈቃዱ ለእግዚአብሔር ይፈጽም ተረፈ ሕይወቱ በሥጋሁ።
3
እስመ የአክለክሙ ዘኀለፈ መዋዕል ዘገበርክሙ ቦቱ ፈቃዶሙ ለአሕዛብ፤ ዝሙተ ወፍትወተ ወስክረተ ወስጥየተ ወስታየ ዘእንበለ ግዕዝ ወአፍቅሮ አማልክት።
4
ዑቁ እንከ ውስተ ዝንቱ ምግባር ኢትሩጹ ወነኪራነ ኩኑ እምኔሃ ለይእቲ ፍኖት ወእምነ ውእቱ ምግባር ዘአልቦ ዐቅም፣ ወናሁ ሰብእ እምኔሆሙ ያነክሩ በእንቲኣክሙ ወይፀርፉ ላዕሌክሙ ሶበ ይሬእዩክሙ ዘኢትሳተፍዎሙ ውስተ ውእቱ ምግባር ዘትካት።
5
እሉኬ እለ ሀለዎሙ ያግብኡ ሐሳበ ለዘሀለወ ድልወ ይኰንኖሙ ለሕያዋን ወለምዉታን።
6
ወበእንተ ዝንቱ ዜንውዎሙ ለምዉታን ከመ ይትኰነኑ በሥጋሆሙ በሕገ ዕጓለ እመሕያው ወይሕየዉ በመንፈሶሙ በሕገ እግዚአብሔር።
7
እስመ ቀርበ ማኅለቅቱ ለኵሉ አንጽሑ ልበክሙ ወጸሐዉ ለጸሎት።
ፍቅር ወመእክት
8
ወእምኵሉሰ ዘይቀድም ተፋቀሩ በበይናቲክሙ በምልአ ልብክሙ እስመ ተፋቅሮ ይደፍኖን ወይደመስሶን ለኵሎን ኀጣውእ።
9
ወአፍቅሩ ነግደ እንዘ ኢታስተዓፅቡ።
10
ወኵልክሙ በከመ ነሣእክሙ ፍቶ ለእግዚአብሔር በበይናቲክሙ ተለአኩ ከመ ኄር ላእክ እስመ ለለ አሐዱ ዘዘዚኣሁ ዕሴቱ እምኀበ እግዚአብሔር።
11
ወእለሂ ትሜህሩ መሀሩ ቃሎ ለእግዚአብሔር ወዘኒ ይትለአክ ለይትለአክ በኀይለ እግዚአብሔር ዘወሀቦ ከመ በኵሉ ይሰባሕ እግዚአብሔር በኢየሱስ ክርስቶስ ዘሎቱ ስብሐት ወኀይል ለዓለመ ዓለም አሜን።
ተሳትፎ ሕማሙ ለክርስቶስ
12
አኀዊነ ኢታንክርዋ ለእንተ ትመጽአክሙ መከራ ከመ ዘነኪር ግብር ዘይከውን ብክሙ ዳእሙ ይእቲ ወዘኢትለምዱሰ ይበጽሐክሙ።
13
ዳእሙ ከመ ትሳተፍዎ በሕማሙ ለክርስቶስ ወትትፈሥሑ ከመ አመ ያስተርኢ በስብሐቲሁ ትትሐሠዩ ፍሡሓኒክሙ።
14
ወእመሰ ቦ ዘተዐየሩክሙ በእንተ ስሙ ለክርስቶስ ብፁዓን አንትሙ እስመ ስብሐቲሁ ወኀይሉ ለእግዚአብሔር ወመንፈሱ የዐርፍ ላዕሌክሙ።
15
አልቦ ዘየሐምም እምውስቴትክሙ አው ከመ ቀታሊ፣ አው ከመ ሰራቂ፣ አው ከመ ዘእኩይ ምግባሩ፣ አው ከመ ዘባዕደ ያፈቅር ወይፈቱ።
16
ወእመሰ ከመ ክርስቲያናዊ ኢትኅፈሩ አላ ሰብሕዎ ለእግዚአብሔር በዝንቱ ስም።
17
እስመ በጽሐ ጊዜሁ ለፍዳ ዘያቀድም እምነ ቤቱ ለእግዚአብሔር፣ ወእመሰ ኮነ እምኀቤነ አቅድሞቱ ምንተ እንከ ይከውን ደኃሪቶሙ ለእለ ይክሕድዎ ለወንጌሉ ለእግዚአብሔር።
18
“ወሶበ ጻድቅ እምዕፁብ ይድኅን ኃጥእ ወዐማፂ በአይቴ ያስተርኢ ሀለዎ?”
19
ወእለኒ የሐምሙ በእንተ ፈቃዱ ለእግዚአብሔር ያማሕፅኑ ነፍሶሙ ኀበ ምእመን ፈጣሪ በገቢረ ሠናይ።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />

            <TextView
                android:id="@+id/text_john5"
                android:layout_width="match_parent"
                android:layout_height="wrap_content"
                android:layout_marginStart="8dp"
                android:layout_marginTop="8dp"
                android:layout_marginEnd="8dp"
                android:textAlignment="textStart"
                android:textSize="20sp"
                app:lineHeight="20dp"
                android:paddingBottom="80dp"
                android:text="\t\t\t\t\t\t\t\t\t\t\t\t\t\t\t\t\t\t\t\t\tምዕራፍ 5
አማኅፅኖተ ኖሎት
1
ወለእለኒ ይትለሀቁ እምኔክሙ አስተበቍዖሙ አነ ልሂቅ ካልኦሙ ወሰማዕት በእንተ ሕማሙ ለክርስቶስ ዘሀለዎ ያስተርኢ በስብሐቲሁ ከመ ትኩኑ ሱታፎ።
2
ረዐዩ ዘሀለዉ ኀቤክሙ መርዔቶ ለእግዚአብሔር እንዘ ተዐቅብዎሙ ወኢትቅንይዎሙ በኵርህ አላ በጽድቅ በእንተ እግዚአብሔር እንዘ ኢትትሬብሕዎሙ አላ በምልአ ልብክሙ ወበትፍሥሕት።
3
እንዘ ኢትትኄየሉ ሕዝቦ አላ አርኣያ ኩንዎሙ ለመርዔቱ።
4
ከመ አመ ያስተርኢ እግዚአ ኖሎት ትንሥኡ አክሊለ ስብሐት ዘኢይጸመሂ።
አትሕቶ ርእስ
5
ወከማሁ አንትሙሂ ወራዙት ተኰነኑ ለእለ ይልህቁክሙ ወኵልክሙ ተመሀርዋ ለአትሕቶ ርእስክሙ እስመ፦
“እግዚአብሔር ያኀሥሮሙ ለዕቡያን ወያከብሮሙ ለእለ ያቴሕቱ ርእሶሙ።”
6
አትሕቱ እንከ ርእሰክሙ ታሕተ እዴሁ ለእግዚአብሔር ጽንዕት ከመ ያልዕልክሙ አመ ይሔውጸክሙ።
7
ወኵሎ ኅሊናክሙ ግድፉ ላዕሌሁ እስመ ውእቱ ይኄሊ በእንቲኣክሙ።
8
ጥበቡ እንከ ወአጥብቡ ልበክሙ እስመ ጸላኢክሙ ጋኔን ይጥሕር ከመ አንበሳ ወየኀሥሥ ዘይውኅጥ።
9
አጽንዑ ቀዊመ በሃይማኖትክሙ እንዘ ተአምሩ ከመ ሕማሙ ለዝ ዓለም ትረክቦሙ ለኵሎሙ አኀዊክሙ ወአጽንዕዋ ለተፋቅሮ።
10
ወእግዚአብሔርሰ ዘበኵሉ ክብር ጸውዐክሙ ውስተ ዘለዓለም ስብሐቲሁ በኢየሱስ ክርስቶስ ወኅዳጠ ሐሚመክሙ ውእቱ ይፌጽም ለክሙ ወያጸንዐክሙ ወያሌብወክሙ።
11
ውእቱ ዘሎቱ ስብሐት ወኀይል ለዓለመ ዓለም አሜን።
አምኃ ወበረከት
12
ምስለ ስልዋኖስ እኁነ ምእመን በከመ ኀለይኩ ኅዳጠ ጸሐፍኩ ለክሙ እንዘ አስተበቍዐክሙ ወእከውን ስምዐ ከመ በአማን ስብሐቲሁ ለእግዚአብሔር ዛቲ እንተ ባቲ ትቀውሙ።
13
ትኤምኀክሙ ቤተ ክርስቲያን ኅሪት እንተ ውስተ ባቢሎን ዘግብጽ ወማርቆስ ወልድየ።
14
ተአምኁ በበይናቲክሙ በአምኃ ተፋቅሮ ወተሰናአዉ ኵልክሙ፤ እለ በክርስቶስ ሀሎክሙ ጸጋ ምስለ ኵልክሙ። አሜን።
መልአት መልእክተ ጴጥሮስ ቀዳሚት። ወስብሐት ለእግዚአብሔር፡ አሜን።"
                app:layout_constraintBottom_toBottomOf="parent"
                app:layout_constraintEnd_toEndOf="parent"
                app:layout_constraintStart_toStartOf="parent"
                app:layout_constraintTop_toTopOf="parent" />


        </LinearLayout>
    </ScrollView>
</androidx.constraintlayout.widget.ConstraintLayout>